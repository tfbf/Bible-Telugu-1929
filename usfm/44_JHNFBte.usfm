\id JHN John
\c 1
\p
\v 1 ఆదియందు వాక్యముండెను, వాక్యము దేవునియొద్ద ఉండెను, వాక్యము దేవుడై యుండెను.
\v 2 ఆయన ఆదియందు దేవునియొద్ద ఉండెను. సమస్తమును ఆయన మూలముగా కలిగెను,
\v 3 కలిగియున్న దేదియు ఆయన లేకుండ కలుగలేదు.
\v 4 ఆయనలో జీవముండెను; ఆ జీవము మనుష్యులకు వెలుగై యుండెను.
\v 5 ఆ వెలుగు చీకటిలో ప్రకాశించుచున్నది గాని చీకటి దాని గ్రహింపకుండెను.
\p
\v 6 దేవునియొద్దనుండి పంపబడిన యొక మనుష్యుడుండెను; అతని పేరు యోహాను.
\v 7 అతని మూలముగా అందరు విశ్వసించునట్లు అతడు ఆ వెలుగునుగూర్చి సాక్ష్య మిచ్చుటకు సాక్షిగా వచ్చెను.
\v 8 అతడు ఆ వెలుగై యుండలేదు గాని ఆ వెలుగునుగూర్చి సాక్ష్యమిచ్చుటకు అతడు వచ్చెను.
\v 9 నిజమైన వెలుగుండెను; అది లోకములోకి వచ్చుచు ప్రతి మనుష్యుని వెలిగించుచున్నది.
\v 10 ఆయన లోకములో ఉండెను, లోకమాయన మూలముగా కలిగెను గాని లోకమాయనను తెలిసికొనలేదు.
\v 11 ఆయన తన స్వకీయులయొద్దకు వచ్చెను; ఆయన స్వకీయులు ఆయనను అంగీకరింపలేదు.
\v 12 తన్ను ఎందరంగీకరించిరో వారికందరికి, అనగా తన నామమునందు విశ్వాసముంచినవారికి, దేవుని పిల్లలగుటకు ఆయన అధికారము అనుగ్రహించెను.
\v 13 వారు దేవునివలన పుట్టినవారే గాని, రక్తమువలననైనను శరీరేచ్ఛవలననైనను మానుష్యేచ్ఛవలననైనను పుట్టినవారుకారు.
\v 14 ఆ వాక్యము శరీరధారియై, కృపాసత్య సంపూర్ణుడుగా మనమధ్య నివసించెను; తండ్రివలన కలిగిన అద్వితీయకుమారుని1 మహిమవలె మనము ఆయన మహిమను కనుగొంటిమి
\v 15 యోహాను ఆయననుగూర్చి సాక్ష్య మిచ్చుచు--నా వెనుక వచ్చువాడు నాకంటె ప్రముఖుడు గనుక ఆయన నాకంటె ముందటివాడాయెననియు, నేను చెప్పినవాడు ఈయనే యనియు యెలుగెత్తి చెప్పెను.
\v 16 ఆయన పరిపూర్ణతలోనుండి మనమందరము కృప వెంబడి కృపను పొందితివిు.
\v 17 ధర్మశాస్త్రము మోషేద్వారా అను గ్రహింపబడెను; కృపయు సత్యమును యేసు క్రీస్తుద్వారా కలిగెను.
\v 18 ఎవడును ఎప్పుడైనను దేవుని చూడలేదు; తండ్రి రొమ్ముననున్న అద్వితీయకుమారుడే2 ఆయనను బయలుపరచెను.
\p
\v 19 --నీవెవడవని అడుగుటకు యూదులు యెరూషలేమునుండి యాజకులను లేవీయులను యోహానునొద్దకు పంపినప్పుడు అతడిచ్చిన సాక్ష్యమిదే.
\v 20 అతడు ఎరుగననక ఒప్పుకొనెను;-- క్రీస్తును౩ కానని యొప్పుకొనెను.
\v 21 కాగా వారు--మరి నీవెవడవు, నీవు ఏలీయావా అని అడుగగా అతడు-- కాననెను.
\v 22 --నీవు ఆ ప్రవక్తవా అని అడుగగా-- కానని ఉత్తరమిచ్చెను. కాబట్టి వారు--నీవెవడవు? మమ్ము పంపినవారికి మేము ఉత్తరమియ్యవలెను గనుక నిన్నుగూర్చి నీవేమి చెప్పుకొనుచున్నావని అతని నడిగిరి
\v 23 అందుకతడు -- ప్రవక్తయైన యెషయా4 చెప్పినట్టు నేను
\q1 ప్రభువు త్రోవ సరాళముచేయుడి అని అరణ్యములో
\q2 ఎలుగెత్తి చెప్పు ఒకని శబ్దము
\nb అని చెప్పెను.
\v 24 పంపబడినవారు పరిసయ్యులవారు
\v 25 వారు -- నీవు క్రీస్తువైనను ఏలీయావైనను ఆ ప్రవక్త వైనను కాకుండినయెడల ఎందుకు బాప్తిస్మమిచ్చుచున్నావని అతనిని అడుగగా
\v 26 యోహాను -- నేను నీళ్లలో5 బాప్తిస్మమిచ్చుచున్నాను గాని నా వెనుక వచ్చుచున్నవాడు మీ మధ్య ఉన్నాడు;
\v 27 మీరాయన నెరుగరు, ఆయన చెప్పులవారును విప్పుటకైనను నేను యోగ్యుడను కానని వారితో చెప్పెను.
\v 28 యోహాను బాప్తిస్మమిచ్చుచున్న యొర్దానునదికి ఆవలనున్న బేతనియలో ఈ సంగతులు జరిగెను.
\p
\v 29 మరువాడు యోహాను యేసు తనయొద్దకు రాగా చూచి -- ఇదిగో లోకపాపమును మోసికొనిపోవు దేవుని గొర్రెపిల్ల.
\v 30 నా వెనుక ఒక మనుష్యుడు వచ్చుచున్నాడు; ఆయన నాకంటె ప్రముఖుడు గనుక నాకంటె ముందటి వాడాయెనని నేనెవనిగూర్చి చెప్పితినో ఆయనే యీయన.
\v 31 నేను ఆయనను ఎరుగనైతిని గాని ఆయన ఇశ్రాయేలుకు ప్రత్యక్షమగుటకు నేను నీళ్లలో5 బాప్తిస్మమిచ్చుచు వచ్చితినని చెప్పెను.
\v 32 మరియు యోహాను సాక్ష్యమిచ్చుచు -- ఆత్మ పావురమువలె ఆకాశమునుండి దిగివచ్చుట చూచితిని; ఆ ఆత్మ ఆయనమీద నిలిచెను.
\v 33 నేను ఆయనను ఎరుగనైతిని గాని నీళ్లలో5 బాప్తిస్మమిచ్చుటకు నన్ను పంపినవాడు--నీవెవనిమీద ఆత్మ దిగి వచ్చి నిలుచుట చూతువో ఆయనే పరిశుద్ధాత్మలో6 బాప్తిస్మమిచ్చువాడని నాతో చెప్పెను.
\v 34 ఈయనే దేవుని కుమారుడని నేను తెలిసికొని సాక్ష్యమిచ్చితిననెను.
\p
\v 35 మరునాడు మరల యోహానును అతని శిష్యులలో ఇద్దరును నిలుచుండగా
\v 36 అతడు నడుచుచున్న యేసు వైపు చూచి--ఇదిగో దేవుని గొర్రెపిల్ల అని చెప్పెను.
\v 37 అతడు చెప్పిన మాట ఆ యిద్దరు శిష్యులు విని యేసును వెంబడించిరి.
\v 38 యేసు వెనుకకు తిరిగి వారు తన్ను వెంబడించుట చూచి-- మీరేమి వెదకుచున్నారని వారినడుగగా వారు -- రబ్బీ, నీవు ఎక్కడ కాపురమున్నావని ఆయనను అడిగిరి. రబ్బియను మాటకు బోధకుడని అర్థము.
\v 39 --వచ్చి చూడుడని ఆయన వారితో చెప్పగా వారు వెళ్లి, ఆయన కాపురమున్న స్థలము చూచి ఆ దినము ఆయనయొద్ద బసచేసిరి. అప్పుడు పగలు రమారమి నాలుగు గంటల వేళ ఆయెను.
\v 40 యోహాను మాట విని ఆయనను వెంబడించిన యిద్దరిలో ఒకడు సీమోను పేతురుయొక్క సహోదరుడైన అంద్రెయ.
\v 41 ఇతడు మొదట తన సహోదరుడైన సీమోనును చూచి -- మేము మెస్సీయను కనుగొంటిమని అతనితో చెప్పి
\v 42 యేసునొద్దకు అతని తోడుకొనివచ్చెను. మెస్సీయ అను మాటకు అభిషిక్తుడని1 అర్థము. యేసు అతనివైపు చూచి -- నీవు యోహాను కుమారుడవైన సీమోనువు; నీవు కేఫా అనబడుదువని చెప్పెను. కేఫా అను మాటకు రాయి అని అర్థము.
\p
\v 43 మరునాడు ఆయన గలిలైయకు వెళ్లగోరి ఫిలిప్పును కనుగొని-నన్ను వెంబడించుమని అతనితో చెప్పెను.
\v 44 ఫిలిప్పు బేత్సయిదావాడు, అనగా అంద్రెయ పేతురు అనువారి పట్టణపు కాపురస్థుడు.
\v 45 ఫిలిప్పు నతనయేలును కనుగొని -- ధర్మశాస్త్రములో మోషేయు ప్రవక్తలును ఎవనిగూర్చి వ్రాసిరో ఆయనను కనుగొంటిమి; ఆయన యోసేపు కుమారుడైన నజరేయుడగు యేసు2 అని అతనితో చెప్పెను.
\v 46 అందుకు నతనయేలు--నజరేతులోనుండి మంచిదేదైన రాగలదా అని అతని నడుగగా-- వచ్చి చూడుమని ఫిలిప్పు అతనితో అనెను.
\v 47 యేసు నతనయేలు తనయొద్దకు వచ్చుట చూచి--ఇదిగో యితడు నిజముగా ఇశ్రాయేలీయుడు, ఇతనియందు ఏ కపటమును లేదని అతనిగూర్చి చెప్పెను.
\v 48 --నన్ను నీవు ఏలాగు ఎరుగుదువని నతనయేలు ఆయనను అడుగగా యేసు -- ఫిలిప్పు నిన్ను పిలువకమునుపే, నీవు ఆ అంజూరపు చెట్టుక్రింద ఉన్నప్పుడు నిన్ను చూచితినని అతనితో చెప్పెను.
\v 49 నతనయేలు--బోధకుడా, నీవు దేవుని కుమారుడవు, ఇశ్రాయేలు రాజవు అని ఆయనకు ఉత్తరమిచ్చెను.
\v 50 అందుకు యేసు--ఆ అంజూరపు చెట్టుక్రింద నిన్ను చూచితినని నేను చెప్పినందువలన నీవు నమ్ముచున్నావా? వీటికంటె గొప్పకార్యములు చూతువని అతనితో చెప్పెను.
\v 51 మరియు ఆయన-- మీరు ఆకాశము తెరవబడుటయు, దేవుని దూతలు మనుష్యకుమారునిపైగా ఎక్కుటయును దిగుటయును చూతురని మీతో నిశ్చయముగా చెప్పు చున్నాననెను.
\c 2
\p
\v 1 మూడవ దినమున గలిలైయలోని కానా అను ఊరిలో ఒక వివాహము జరిగెను.
\v 2 యేసు తల్లి అక్కడ ఉండెను; యేసును ఆయన శిష్యులును ఆ వివాహమునకు పిలువబడిరి.
\v 3 ద్రాక్షారసమైపోయినప్పుడు యేసు తల్లి -- వారికి ద్రాక్షారసము లేదని ఆయనతో చెప్పగా
\v 4 యేసు ఆమెతో --అమ్మా, నీతో నాకేమి (పని)? నా సమయమింక రాలేదనెను.
\v 5 ఆయన తల్లి పరిచారకులను చూచి--ఆయన మీతో చెప్పునది చేయుడనెను.
\v 6 యూదుల శుద్ధీకరణాచారప్రకారము రెండేసి మూడేసి తూములు పట్టు ఆరు రాతిబానలు అక్కడ ఉంచబడియుండెను.
\v 7 యేసు--ఆ బానలు నీళ్లతో నింపుడని వారితో చెప్పగా వారు వాటిని అంచులమట్టుకు నింపిరి.
\v 8 అప్పుడాయన వారితో--మీరిప్పుడు ముంచి, విందు ప్రధానియొద్దకు తీసికొనిపొండని చెప్పగా వారు తీసికొనిపోయిరి.
\v 9 ఆ ద్రాక్షారసము ఎక్కడనుండి వచ్చెనో ఆ నీళ్లు ముంచి తీసికొనిపోయిన పరిచారకులకే తెలిసినదిగాని విందు ప్రధానికి తెలియకపోయెను గనుక ద్రాక్షారసమైన ఆ నీళ్లు రుచిచూచినప్పుడు ఆ విందు ప్రధాని పెండ్లికుమారుని పిలిచి
\v 10 -- ప్రతివాడును మొదట మంచి ద్రాక్షారసమును పోసి, జనులు మత్తుగా ఉన్నప్పుడు జబ్బురసము పోయును; నీవైతే ఇదివరకును మంచి ద్రాక్షారసము ఉంచుకొని యున్నావని అతనితో చెప్పెను.
\v 11 గలిలైయలోని కానాలో యేసు ఈ మొదటి సూచకక్రియను చేసి తన మహిమను బయలుపరచెను; అందువలన ఆయన శిష్యులు ఆయనయందు విశ్వాసముంచిరి.
\p
\v 12 అటుతరువాత ఆయనయు ఆయన తల్లియు ఆయన సహోదరులును ఆయన శిష్యులును కపెర్నహూముకు వెళ్లి అక్కడ కొన్ని దినములుండిరి.
\v 13 యూదుల పస్కాపండుగ సమీపింపగా యేసు యెరూషలేముకు వెళ్లి
\v 14 దేవాలయములో ఎడ్లను గొర్రెలను పావురములను అమ్మువారును రూకలు మార్చువారును కూర్చుండుట చూచి
\v 15 త్రాళ్లతో కొరడాలుచేసి, గొర్రెలను ఎడ్లనన్నిటిని దేవాలయములోనుండి తోలివేసి, రూకలు మార్చువారి రూకలు చల్లివేసి, వారి బల్లలు పడద్రోసి
\v 16 పావురములు అమ్మువారితో--వీటిని ఇక్కడనుండి తీసికొనిపొండి; నా తండ్రి యిల్లు వ్యాపారపుటిల్లుగా చేయకుడని చెప్పెను.
\v 17 ఆయన శిష్యులు--
\p నీ యింటినిగూర్చిన ఆసక్తి నన్ను భక్షించునని3 వ్రాయబడియున్నట్టు జ్ఞాపకము చేసికొనిరి.
\v 18 కాబట్టి యూదులు -- నీవు ఈ కార్యములు చేయుచున్నావే; యే సూచక క్రియను మాకు చూపెదవని ఆయనను అడుగగా
\v 19 యేసు--ఈ దేవాలయమును పడగొట్టుడి, మూడు దినములలో దాని లేపుదునని వారితో చెప్పెను.
\v 20 యూదులు--ఈ దేవాలయము నలువదియారు సంవత్సరములు కట్టిరే; నీవు మూడు దినములలో దానిని లేపుదువా అనిరి.
\v 21 అయితే ఆయన తన శరీరమను దేవాలయమునుగూర్చి యీ మాట చెప్పెను.
\v 22 ఆయన మృతులలోనుండి లేచిన తరువాత ఆయన ఈ మాట చెప్పెనని ఆయన శిష్యులు జ్ఞాపకము చేసికొని, లేఖనమును యేసు చెప్పిన మాటను నమ్మిరి.
\p
\v 23 ఆయన పస్కా (పండుగ) సమయమున యెరూషలేములో ఉండగా, ఆ పండుగలో అనేకులు ఆయన చేసిన సూచకక్రియలను చూచి ఆయన నామమందు విశ్వాసముంచిరి.
\v 24 అయితే యేసు అందరిని ఎరిగినవాడు గనుక ఆయన తన్ను వారి వశము చేసికొనలేదు. ఆయన మనుష్యుని ఆంతర్యమును ఎరిగినవాడు
\v 25 గనుక ఎవడును మనుష్యునిగూర్చి ఆయనకు సాక్ష్యమియ్య నక్కరలేదు.
\c 3
\p
\v 1 యూదుల అధికారియైన నీకొదేమను పరిసయ్యుడొకడుండెను.
\v 2 అతడు రాత్రియందు ఆయనయొద్దకు వచ్చి -- బోధకుడా, నీవు దేవునియొద్దనుండి వచ్చిన బోధకుడవని మేమెరుగుదుము; దేవుడతనికి తోడైయుంటేనే గాని నీవు చేయుచున్న సూచకక్రియలను ఎవడును చేయలేడని ఆయనతో చెప్పెను.
\v 3 అందుకు యేసు అతనితో -- ఒకడు క్రొత్తగా1 జన్మించితేనే కాని అతడు దేవుని రాజ్యమును చూడలేడని నీతో నిశ్చయముగా చెప్పు చున్నాననెను.
\v 4 అందుకు నీకొదేము -- ముసలివాడైన మనుష్యుడేలాగు జన్మింపగలడు? రెండవమారు తల్లి గర్బమందు ప్రవేశించి జన్మింపగలడా అని ఆయనను అడుగగా
\v 5 యేసు ఇట్లనెను--ఒకడు నీటిమూలముగాను ఆత్మమూలముగాను జన్మించితేనే కాని దేవునిరాజ్యములో ప్రవేశింపలేడని నీతో నిశ్చయముగా చెప్పుచున్నాను.
\v 6 శరీరమూలముగా జన్మించినది శరీరమును ఆత్మమూలముగా జన్మించినది ఆత్మయునై యున్నది.
\v 7 మీరు క్రొత్తగా జన్మింపవలెనని నేను నీతో చెప్పినందుకు ఆశ్చర్యపడవద్దు.
\v 8 గాలి తన కిష్టమైన చోటను విసురును; నీవు దాని శబ్దము విందువేగాని అది యెక్కడనుండి వచ్చునో యెక్కడికి పోవునో నీకు తెలియదు. ఆత్మమూలముగా జన్మించిన ప్రతివాడును ఆలాగే యున్నాడనెను.
\v 9 అందుకు నీకొదేము -- ఈ సంగతులేలాగు సాధ్యములని ఆయనను అడుగగా
\v 10 యేసు ఇట్లనెను -- నీవు ఇశ్రాయేలుకు బోధకుడవై యుండి వీటిని ఎరుగవా?
\v 11 మేము ఎరిగిన సంగతియే చెప్పుచున్నాము, చూచినదానికే సాక్ష్యమిచ్చుచున్నాము, మా సాక్ష్యము మీరంగీకరింపరని నీతో నిశ్చయముగా చెప్పుచున్నాను.
\v 12 భూసంబంధమైన సంగతులు నేను మీతో చెప్పితే మీరు నమ్మకున్నప్పుడు, పరలోకసంబంధమైనవి మీతో చెప్పినయెడల ఏలాగు నమ్ముదురు?
\v 13 మరియు పరలోకమునుండి దిగివచ్చినవాడే, అనగా పరలోకములో ఉండు2 మనుష్యకుమారుడే తప్ప పరలోకమునకు ఎక్కిపోయినవాడెవడును లేడు.
\v 14 అరణ్యములో మోషే సర్పమును ఏలాగు ఎత్తెనో,
\v 15 ఆలాగే విశ్వసించు ప్రతివాడును నశింపక ఆయన ద్వారా నిత్యజీవము పొందునట్లు మనుష్యకుమారుడు ఎత్తబడవలెను.
\p
\v 16 దేవుడు లోకమును ఎంతో ప్రేమించెను. కాగా ఆయన తన అద్వితీయకుమారుడుగా3 పుట్టిన వానియందు విశ్వాసముంచు ప్రతివాడును నశింపక నిత్యజీవము పొందునట్లు ఆయనను అనుగ్రహించెను.
\v 17 లోకము తన కుమారుని ద్వారా రక్షణ పొందుటకేగాని లోకమునకు తీర్పు తీర్చుటకు దేవుడాయనను లోకములోకి పంపలేదు.
\v 18 ఆయనయందు విశ్వాసముంచువానికి తీర్పు తీర్చబడదు; విశ్వసింపనివాడు దేవుని అద్వితీయకుమారుని నామమందు విశ్వాసముంచలేదు గనుక వానికి ఇంతకు మునుపే తీర్పు తీర్చబడెను.
\v 19 ఆ తీర్పు ఇదే; వెలుగు లోకములోకి వచ్చెను గాని తమ క్రియలు చెడ్డవైనందున మనుష్యులు వెలుగును ప్రేమింపక చీకటినే ప్రేమించిరి.
\v 20 దుష్కార్యముచేయు4 ప్రతివాడు వెలుగును ద్వేషించును, తన క్రియలు దుష్‌క్రియలుగా కనబడకుండునట్లు5 వెలుగునొద్దకు రాడు.
\v 21 సత్యవర్తనుడైతే తన క్రియలు దేవుని మూలముగా చేయబడియున్నవని ప్రత్యక్షపరచబడునట్లు వెలుగునొద్దకు వచ్చుననెను.
\p
\v 22 అటుతరువాత యేసు తన శిష్యులతోకూడ యూదైయదేశమునకు వచ్చి, అక్కడ వారితో కాలము గడుపుచు బాప్తిస్మమిచ్చుచుండెను.
\v 23 సలీము దగ్గెర నున్న ఐనోనను స్థలమున నీళ్లు విస్తారముగా ఉండెను గనుక యోహానుకూడ అక్కడ బాప్తిస్మమిచ్చుచుండెను; జనులు వచ్చి బాప్తిస్మముపొందిరి.
\v 24 యోహాను ఇంక చెరసాలలో వేయబడియుండలేదు.
\v 25 శుద్ధీకరణాచారమును గూర్చి యోహాను శిష్యులకు ఒక యూదునితో వివాదము పుట్టెను.
\v 26 గనుక వారు యోహాను నొద్దకు వచ్చి--బోధకుడా, యెవడు యొర్దానుకు అవతల నీతోకూడ ఉండెనో, నీ వెవనిగూర్చి సాక్ష్యమిచ్చితివో, యిదిగో ఆయన బాప్తిస్మమిచ్చుచున్నాడు; అందరు ఆయనయొద్దకు వచ్చుచున్నారని అతనితో చెప్పిరి.
\v 27 అందుకు యోహాను ఇట్లనెను -- తనకు పరలోకమునుండి అనుగ్రహింపబడితేనేగాని యెవడును ఏమియు పొందనేరడు.
\v 28 నేను క్రీస్తును కాననియు, ఆయనకంటె ముందుగా పంపబడినవాడనే అనియు చెప్పినట్టు మీరే నాకు సాక్షులు.
\v 29 పెండ్లికుమార్తెగలవాడు పెండ్లికుమారుడు; అయితే నిలువబడి పెండ్లికుమారుని స్వరము వినెడి స్నేహితుడు ఆ పెండ్లికుమారుని స్వరము విని మిక్కిలి సంతోషించును; ఈ నా సంతోషము పరిపూర్ణమైయున్నది.
\v 30 ఆయన హెచ్చవలసియున్నది, నేను తగ్గవలసియున్నది.
\p
\v 31 పైనుండి వచ్చువాడు అందరికి పైనున్నవాడు; భూమినుండి వచ్చువాడు భూసంబంధియై భూసంబంధమైన సంగతులనుగూర్చి మాటలాడును; పరలోకమునుండి వచ్చువాడు అందరికి పైగానుండి
\v 32 తాను కన్నవాటినిగూర్చియు విన్నవాటినిగూర్చియు సాక్ష్యమిచ్చును; ఆయన సాక్ష్యము ఎవడును అంగీకరింపడు.
\v 33 ఆయన సాక్ష్యము అంగీక రించినవాడు దేవుడు సత్యవంతుడను మాటకు ముద్రవేసియున్నాడు.
\v 34 ఏలయనగా దేవుడు తాను పంపినవానికి కొలతలేకుండ ఆత్మ ననుగ్రహించును గనుక ఆయన దేవుని మాటలే పలుకును.
\v 35 తండ్రి కుమారుని ప్రేమించుచున్నాడు. గనుక ఆయనచేతికి సమస్తము అప్పగించి యున్నాడు.
\v 36 కుమారునియందు విశ్వాసముంచువాడే నిత్యజీవముగలవాడు, కుమారునికి విధేయుడు కానివాడు జీవము చూడడు గాని దేవుని యుగ్రత వానిమీద నిలిచి యుండును.
\c 4
\p
\v 1 యోహాను కంటె యేసు ఎక్కువమందిని శిష్యులనుగా చేసికొని వారికి బాప్తిస్మమిచ్చుచున్న సంగతి పరిసయ్యులు వినిరని ప్రభువుకు తెలిసినప్పడు
\v 2 ఆయన యూదైయ దేశమును విడిచి గలిలైయదేశమునకు తిరిగి వెళ్లెను.
\v 3 అయినను యేసే బాప్తిస్మమియ్యలేదు గాని ఆయన శిష్యులిచ్చుచుండిరి.
\v 4 ఆయన సమరైయ మార్గమున వెళ్లవలసివచ్చెను గనుక
\v 5 యాకోబు తన కుమారుడైన యోసేపుకిచ్చిన భూమి దగ్గెరనున్న సమరైయలోని సుకారను ఒక ఊరికి వచ్చెను.
\v 6 అక్కడ యాకోబు బావి యుండెను గనుక యేసు ప్రయాణమువలన అలసియున్న రీతినే ఆ బావియొద్ద కూర్చుండెను; అప్పటికి ఇంచుమించు ఆరుగంటలాయెను.
\v 7 సమరైయ స్త్రీ యొకతె నీళ్ళు చేదుకొనుటకు అక్కడికి రాగా యేసు--నాకు దాహమునకిమ్మని ఆమెనడిగెను.
\v 8 ఆయన శిష్యులు ఆహారము కొనుటకు ఊరిలోకి వెళ్లియుండిరి.
\v 9 ఆ సమరైయ స్త్రీ--యూదుడవైన నీవు సమరైయ స్త్రీనైన నన్ను దాహమునకిమ్మని యేలాగు అడుగుచున్నావని ఆయనతో చెప్పెను. ఏలయనగా యూదులు సమరయులతో సాంగత్యము చేయరు.
\v 10 అందుకు యేసు--నీవు దేవుని వరమును--నాకు దాహమునకిమ్మని నిన్ను అడుగుచున్నవాడెవడో అదియు ఎరిగియుంటే నీవు ఆయనను అడుగుదువు, ఆయన నీకు జీవజలమిచ్చునని ఆమెతో చెప్పెను.
\v 11 అప్పుడా స్త్రీ -- అయ్యా, యీ బావి లోతైనది, చేదుకొనుటకు నీకేమియు లేదే; ఆ జీవజలము ఏలాగు నీకు దొరకును?
\v 12 తన కుమాళ్లతోను పశ్వాదులతోను కూడా దీని నీళ్లు త్రాగి యీ బావి మాకిచ్చిన మన తండ్రియైన యాకోబుకంటె నీవు గొప్పవాడవా అని ఆయనను అడిగెను.
\v 13 అందుకు యేసు -- ఈ నీళ్లు త్రాగు ప్రతివాడును మరల దప్పిగొనును;
\v 14 నేనిచ్చు నీళ్లు త్రాగువాడెప్పుడును దప్పిగొనడు; నేను వానికిచ్చు నీళ్లు నిత్యజీవము కలుగుటకై వానిలో ఊరెడి నీటిబుగ్గగా ఉండునని ఆమెతో చెప్పెను.
\v 15 ఆ స్త్రీ ఆయనను చూచి--అయ్యా, నేను దప్పిగొనకుండునట్లును, చేదుకొనుట కింతదూరము రాకుండునట్లును ఆ నీళ్లు నాకు దయచేయుమని అడుగగా
\v 16 యేసు-- నీవు వెళ్లి నీ పెనిమిటిని పిలుచుకొని యిక్కడికి రమ్మని ఆమెతో చెప్పెను.
\v 17 ఆ స్త్రీ--నాకు పెనిమిటి లేడనగా, యేసు ఆమెతో -- నాకు పెనిమిటి లేడని నీవు చెప్పిన మాట సరియే;
\v 18 నీకు అయిదుగురు పెనిమిట్లుండిరి, ఇప్పుడు ఉన్నవాడు నీ పెనిమిటి కాడు; సత్యమే చెప్పితివనెను.
\v 19 అప్పుడా స్త్రీ-- అయ్యా, నీవు ప్రవక్తవని గ్రహించుచున్నాను.
\v 20 మా పితరులు ఈ పర్వతమందు ఆరాధించిరి గాని ఆరాధింపవలసిన స్థలము యెరూషలేములో ఉన్నదని మీరు చెప్పుదురని ఆయనతో అనగా యేసు ఆమెతో ఇట్లనెను
\v 21 అమ్మా, ఒక కాలము వచ్చుచున్నది; ఆ కాలమందు ఈ పర్వతములోనైనను యెరూషలేములోనైనను మీరు తండ్రిని ఆరాధింపరు. నా మాట నమ్ముము;
\v 22 మీరు మీకు తెలియనిదానిని ఆరాధించువారు, మేము మాకు తెలిసినదానిని ఆరాధించువారము; రక్షణ యూదులలో నుండియే కలుగుచున్నది.
\v 23 అయితే యథార్థముగా ఆరాధించువారు ఆత్మతోను సత్యముతోను తండ్రిని ఆరాధించు కాలము వచ్చుచున్నది; అది ఇప్పుడును వచ్చేయున్నది; తన్ను ఆరాధించువారు అట్టివారే కావలెనని తండ్రి కోరుచున్నాడు.1
\v 24 దేవుడు ఆత్మగనుక ఆయనను ఆరాధించువారు ఆత్మతోను సత్యముతోను ఆరాధింపవలెననెను.
\v 25 ఆ స్త్రీ ఆయనతో-- క్రీస్తనబడిన మెస్సీయ వచ్చునని నేనెరుగుదును; ఆయన వచ్చినప్పుడు మాకు సమస్తమును తెలియజేయునని చెప్పగా
\v 26 యేసు -- నీతో మాటలాడుచున్న నేనే ఆయననని ఆమెతో చెప్పెను.
\p
\v 27 ఇంతలో ఆయన శిష్యులు వచ్చి ఆయన స్త్రీతో మాటలాడుట చూచి ఆశ్చర్యపడిరి గాని -- నీకేమి కావలెననియైనను, ఈమెతో ఎందుకు మాటలాడు చున్నావనియైనను ఎవడును అడుగలేదు.
\v 28 ఆ స్త్రీ తన కుండ విడిచిపెట్టి ఊరిలోకి వెళ్లి
\v 29 --మీరు వచ్చి, నేను చేసినవన్నియు నాతో చెప్పిన మనుష్యుని చూడుడి; ఈయన క్రీస్తుకాడా అని ఆ ఊరివారితో చెప్పగా
\v 30 వారు ఊరిలోనుండి బయలుదేరి ఆయనయొద్దకు వచ్చిరి.
\v 31 ఆలోగా శిష్యులు -- బోధకుడా, భోజనము చేయుమని ఆయనను వేడుకొనిరి.
\v 32 అందుకాయన -- భుజించుటకు మీకు తెలియని ఆహారము నాకు ఉన్నదని వారితో చెప్పగా
\v 33 శిష్యులు-ఆయన భుజించుటకు ఎవడైన నేమైనను తెచ్చెనేమో అని యొకనితో ఒకడు చెప్పు కొనిరి.
\v 34 యేసు వారిని చూచి--నన్ను పంపినవాని చిత్తము నెరవేర్చుటయు, ఆయన పని తుదముట్టించుటయు నాకు ఆహారమైయున్నది.
\v 35 ఇంక నాలుగు నెలలైన తరువాత కోతకాలము వచ్చునని మీరు చెప్పుదురు గదా. యిదిగో మీ కన్నులెత్తి పొలములను చూడుడి; అవి ఇప్పుడే తెల్లబారి కోతకు వచ్చియున్నవని మీతో చెప్పు చున్నాను.
\v 36 విత్తువాడును కోయువాడును కూడ సంతోషించునట్లు కోయువాడు జీతము పుచ్చుకొని నిత్య జీవార్థ మైన ఫలము సమకూర్చుకొనుచున్నాడు.
\v 37 విత్తువాడొకడు కోయువాడొకడను మాట యీ విషయములో సత్యమే.
\v 38 మీరు దేనిగూర్చి కష్టపడలేదో దాని కోయుటకు మిమ్మును పంపితిని; ఇతరులు కష్టపడిరి మీరు వారి కష్టఫలములో ప్రవేశించుచున్నారని చెప్పెను.
\p
\v 39 -- నేను చేసినవన్నియు నాతో చెప్పెనని సాక్ష్య మిచ్చిన స్త్రీయొక్క మాటనుబట్టి ఆ ఊరిలోని సమరైయులలో అనేకులు ఆయనయందు విశ్వాసముంచిరి.
\v 40 ఆ సమరైయులు ఆయనయొద్దకు వచ్చి, తమయొద్ద ఉండుమని ఆయనను వేడుకొనిరి గనుక ఆయన అక్కడ రెండు దినములుండెను.
\v 41 ఆయన మాటలు వినినందున ఇంక అనేకులు నమ్మి ఆ స్త్రీని చూచి -- ఇకమీదట నీవు చెప్పిన మాటనుబట్టి నమ్మము;
\v 42 మామట్టుకు మేము విని, యీయన నిజముగా లోకరక్షకుడని తెలిసికొన్నామనిరి.
\p
\v 43 ఆ రెండు దినములైన తరువాత ఆయన అక్కడనుండి బయలుదేరి గలిలైయకు వెళ్లెను.
\v 44 ఎందుకనగా ప్రవక్త స్వదేశములో ఘనత పొందడని యేసు సాక్ష్య మిచ్చెను.
\v 45 గలిలైయులుకూడ ఆ పండుగకు వెళ్ళువారు గనుక యెరూషలేములో పండుగ సమయమున ఆయనచేసిన కార్యములన్నియు వారు చూచినందున ఆయన గలిలైయకు వచ్చినప్పుడు వారు ఆయనను చేర్చుకొనిరి.
\v 46 తాను నీళ్లు ద్రాక్షారసముగా చేసిన గలిలైయలోని కానాకు ఆయన తిరిగి వచ్చెను. అప్పుడు కపెర్నహూములో ఒక ప్రధానికుమారుడు రోగియై యుండెను.
\v 47 యేసు యూదైయనుండి గలిలైయకు వచ్చెనని అతడు విని ఆయనయొద్దకు వెళ్లి, తన కుమారుడు చావ సిద్ధమైయుండెను గనుక ఆయనవచ్చి అతని స్వస్థపరచవలెనని వేడుకొనెను.
\v 48 యేసు -- సూచక క్రియలను మహత్కార్యములను చూడకుంటే మీరెంతమాత్రమును నమ్మరని అతనితో చెప్పెను.
\v 49 అందుకా ప్రధాని-- ప్రభువా, నా కుమారుడు చావకమునుపే రమ్మని ఆయనను వేడుకొనెను.
\v 50 యేసు-నీవు వెళ్లుము, నీ కుమారుడు బ్రదికియున్నాడని అతనితో చెప్పగా ఆ మనుష్యుడు యేసు తనతో చెప్పినమాట నమ్మి వెళ్లిపోయెను.
\v 51 అతడింక వెళ్లుచుండగా అతని దాసులు అతనికి ఎదురుగావచ్చి, అతని కుమారుడు బ్రదికియున్నాడని తెలియజెప్పిరి.
\v 52 ఏ గంటకు వాడు బాగుపడసాగెనని వారిని అడిగినప్పుడు వారు--నిన్న ఒంటి గంటకు జ్వరము వాని విడిచెనని అతనితో చెప్పిరి.
\v 53 -- నీ కుమారుడు బ్రదికియున్నాడని యేసు తనతో చెప్పిన గంట అదే అని తండ్రి తెలిసికొనెను గనుక అతడును అతని యింటివారందరును నమ్మిరి.
\v 54 యేసు యూదైయనుండి గలిలైయకు వచ్చి చేసిన సూచక క్రియళో ఇది రెండవది..
\c 5
\p
\v 1 అటుతరువాత యూదుల పండుగ యొకటి వచ్చెను గనుక యేసు యెరూషలేమునకు వెళ్లెను.
\v 2 యెరూషలేములో గొర్రెల ద్వారము దగ్గర, హెబ్రీభాషలో బేతెస్ద అనబడిన యొక కోనేరుండెను, దానికి అయిదు మంటపములు కలవు.
\v 3 ఆ యా సమయములకు దేవదూత కోనేటిలో దిగి నీళ్లు కదలించుట కలదు. నీరు కదలింపబడిన పిమ్మట, మొదట ఎవడు దిగునో వాడు ఎట్టి వ్యాధిగలవాడైనను బాగు పడును,
\v 4 గనుక ఆ మంటపములలో వ్యాధిగ్రస్తులు, గ్రుడ్డివారు, కుంటివారు ఊచకాలుచేతులు గలవారు, గుంపులుగా పడియుండిరి.
\v 5 అక్కడ ముప్పది యెనిమిది ఏండ్లనుండి వ్యాధిగల యొక మనుష్యుడుండెను.
\v 6 యేసు, వాడు పడియుండుట చూచి, వాడప్పటికి బహుకాలమునుండి ఆ స్థితిలోనున్నాడని యెరిగి--స్వస్థపడ గోరుచున్నావా అని వాని నడుగగా
\v 7 ఆ వ్యాధిగ్రస్తుడు--అయ్యా, నీళ్లు కదలింపబడినప్పుడు నన్ను కోనేటిలోనికి దించుటకు నాకు ఎవడును లేడు గనుక నేను వచ్చునంతలో మరియొకడు నాకంటె ముందుగా దిగునని ఆయనకు ఉత్తరమిచ్చెను.
\v 8 యేసు -- నీవు లేచి నీ పరుపెత్తికొని నడువుమని వానితో చెప్పగా
\v 9 వెంటనే వాడు స్వస్థతనొంది తన పరుపెత్తికొని నడిచెను.
\p
\v 10 ఆ దినము విశ్రాంతిదినము గనుక యూదులు-- ఇది విశ్రాంతిదినము గదా; నీవు నీ పరుపెత్తికొన తగదే అని స్వస్థత నొందినవానితో చెప్పిరి.
\v 11 అందుకు వాడు--నన్ను స్వస్థపరచినవాడు--నీ పరుపెత్తికొని నడువుమని నాతో చెప్పినవాడెవడని.
\v 12 వారు నీ పరుపెత్తికొని నడువుమని నీతో చెప్పినవాడెవడని వానిని అడిగిరి.
\v 13 ఆయన ఎవడో స్వస్థతనొందినవానికి తెలియలేదు; ఆ చోటను గుంపుకూడి యుండెను గనుక యేసు తప్పించుకొనిపోయెను.
\v 14 అటుతరువాత యేసు దేవాలయములో వాని చూచి -- ఇదిగో నీవు స్వస్థతనొందితివి; మరి యెక్కువ కీడు నీకు కలుగకుండునట్లు ఇకను పాపము చేయకుమని చెప్పగా
\v 15 వాడు వెళ్లి, తన్ను స్వస్థపరచినవాడు యేసు అని యూదులకు తెలియజెప్పెను.
\v 16 ఈ కార్యములను విశ్రాంతిదినమున చేసినందున యూదులు యేసును హింసించిరి.
\v 17 అయితే యేసు -- నా తండ్రి యిదివరకు పనిచేయుచున్నాడు, నేనును చేయుచున్నానని వారికి ఉత్తరమిచ్చెను.
\v 18 ఆయన విశ్రాంతి దినాచారమును మీరుట మాత్రమే గాక, దేవుడు తన స్వంత తండ్రి అని చెప్పి, తన్ను దేవునితో సమానునిగా చేసికొనెను గనుక ఇందునిమిత్తమును యూదులు ఆయనను చంపవలెనని మరి ఎక్కువగా ప్రయత్నము చేసిరి.
\p
\v 19 కాబట్టి యేసు వారికి ఇట్లు ప్రత్యుత్తరమిచ్చెను- తండ్రి యేది చేయుట కుమారుడు చూచునో, అదే కాని తనంతట తాను ఏదియు చేయనేరడు; ఆయన వేటిని చేయునో వాటినే కుమారుడును ఆలాగే చేయును.
\v 20 తండ్రి, కుమారుని ప్రేమించుచు, తాను చేయువాటినెల్లను ఆయనకు అగపరచుచున్నాడని మీతో నిశ్చయముగా చెప్పుచున్నాను. మరియు మీరు ఆశ్చర్య పడునట్లు వీటికంటె ఘనమైన కార్యములను ఆయనకు అగపరచును.
\v 21 తండ్రి మృతులను ఏలాగు లేపి బ్రదికించునో ఆలాగే కుమారుడును తనకిష్టము వచ్చినవారిని బ్రదికించును.
\v 22 తండ్రి యెవనికిని తీర్పు తీర్చడు గాని
\v 23 తండ్రిని ఘనపరచునట్లుగా అందరును కుమారుని ఘనపరచవలెనని తీర్పుతీర్చుటకు సర్వాధికారము కుమారునికి అప్పగించి యున్నాడు; కుమారుని ఘనపరచనివాడు ఆయనను పంపిన తండ్రిని ఘనపరచడు.
\v 24 నా మాట విని నన్ను పంపినవానియందు విశ్వాసముంచువాడు నిత్యజీవము గలవాడై యున్నాడు; వాడు తీర్పులోకి రాక మరణములో నుండి జీవములోకి దాటియున్నాడని మీతో నిశ్చయముగా చెప్పుచున్నాను.
\v 25 మృతులు దేవుని కుమారుని శబ్దము విను గడియ వచ్చుచున్నది, ఇప్పుడే వచ్చియున్నది; దాని వినువారు జీవింతురని మీతో నిశ్చయముగా చెప్పుచున్నాను.
\v 26 తండ్రి యేలాగు తనంతట తానే జీవముగలవాడై యున్నాడో ఆలాగే కుమారుడును తనంతట తానే జీవముగలవాడై యుండుటకు కుమారునికి అధికారము అనుగ్రహించెను.
\v 27 మరియు ఆయన మనుష్యకుమారుడు గనుక తీర్పుతీర్చుటకును (తండ్రి) ఆయనకు అధికారము అనుగ్రహించెను.
\v 28 దీనికి ఆశ్చర్యపడకుడి ఒక కాలము వచ్చుచున్నది; ఆ కాలమున సమాధులలో నున్నవారందరు ఆయన శబ్దము విని
\v 29 మేలుచేసినవారు జీవ పునరుత్థానమునకును కీడుచేసినవారు తీర్పు పునరుత్థానమునకును బయటికి వచ్చెదరు.
\p
\v 30 నాయంతట నేనే ఏమియు చేయలేను; నేను వినునట్లుగా తీర్పు తీర్చుచున్నాను. నన్ను పంపినవాని చిత్తప్రకారమే చేయగోరుదును గాని నా యిష్టప్రకారము చేయగోరను గనుక నా తీర్పు న్యాయమైనది.
\v 31 నన్ను గూర్చి నేను సాక్ష్యము చెప్పుకొనినపక్షమున నా సాక్ష్యము సత్యము కాదు.
\v 32 నన్నుగూర్చి సాక్ష్యమిచ్చు వేరొకడు కలడు; ఆయన నన్నుగూర్చి ఇచ్చు సాక్ష్యము సత్యమని యెరుగుదును.
\v 33 మీరు యోహాను నొద్దకు (కొందరిని) పంపితిరి; అతడు సత్యమునకు సాక్ష్యమిచ్చెను.
\v 34 నేను మనుష్యులవలన సాక్ష్యమంగీకరింపను గాని మీరు రక్షింపబడవలెనని యీ మాటలు చెప్పుచున్నాను.
\v 35 అతడు ప్రజ్వలించుచు ప్రకాశించుచున్న దీపమై యుండెను, మీరతని వెలుగులో ఉండి కొంతకాలము ఆనందిచుటకు ఇష్టపడితిరి.
\v 36 అయితే యోహాను సాక్ష్యముకంటె నా కెక్కువైన సాక్ష్యము కలదు; అదేమనిన, నేను నెర వేర్చుటకై తండ్రి యే క్రియలను నాకిచ్చియున్నాడో, నేను చేయుచున్న ఆ క్రియలే తండ్రి నన్ను పంపి యున్నాడని నన్నుగూర్చి సాక్ష్యమిచ్చుచున్నవి.
\v 37 మరియు నన్ను పంపిన తండ్రియే నన్నుగూర్చి సాక్ష్యమిచ్చుచున్నాడు; మీరు ఏ కాలమందైనను ఆయన శబ్దము వినలేదు ఆయన స్వరూపము చూడలేదు.
\v 38 ఆయన ఎవని పంపెనో ఆయనను మీరు నమ్మలేదు గనుక మీలో ఆయన వాక్యము నిలిచియుండలేదు.
\v 39 లేఖనములయందు మీకు నిత్యజీవము కలదని తలంచుచు వాటిని పరిశోధించుచున్నారు;1 అవే నన్నుగూర్చి సాక్ష్యమిచ్చుచున్నవి.
\v 40 అయితే మీకు జీవము కలుగునట్లు మీరు నాయొద్దకు రానొల్లరు.
\v 41 నేను మనుష్యులవలన మహిమ పొందువాడనుకాను.
\v 42 నేను మిమ్మును ఎరుగుదును; దేవుని ప్రేమ మీలో లేదు.
\v 43 నేను నా తండ్రి నామమున వచ్చియున్నాను, మీరు నన్ను అంగీకరింపరు; మరియొకడు తన నామమున వచ్చిన పక్షమున వానిని అంగీకరింతురు,
\v 44 అద్వితీయ దేవునివలన వచ్చు మెప్పును కోరక యొకనివలన ఒకడు మెప్పుపొందుచున్న మీరు ఏలాగు నమ్మగలరు? నేను తండ్రియొద్ద మీమీద నేరము మోపుదునని తలంచకుడి;
\v 45 మీరాశ్రయించుచున్న మోషే మీమీద నేరము మోపువాడు.
\v 46 అతడు నన్నుగూర్చి వ్రాసెను గనుక మీరు మోషేను నమ్మినట్టయిన నన్నును నమ్ముదురు.
\v 47 మీరతని లేఖనములను నమ్మనియెడల నా మాటలు ఏలాగు నమ్ముదురనెను.
\c 6
\p
\v 1 అటుతరువాత యేసు తిబెరియ సముద్రము, అనగా గలిలైయ సముద్రము దాటి అద్దరికి వెళ్లెను.
\v 2 రోగులయెడల ఆయన చేసిన సూచక క్రియలను చూచి బహు జనులు ఆయనను వెంబడించిరి.
\v 3 యేసు కొండయెక్కి అక్కడ తన శిష్యులతోకూడ కూర్చుండెను.
\v 4 అప్పుడు పస్కా అను యూదుల పండుగ సమీపించెను.
\v 5 కాబట్టి యేసు కన్నులెత్తి బహు జనులు తనయొద్దకు వచ్చుట చూచి--వీరు భుజించుటకు ఎక్కడనుండి రొట్టెలు కొని తెప్పింతుమని ఫిలిప్పు నడిగెను గాని
\v 6 యేమి చేయనై యుండెనో తానే యెరిగియుండి అతని శోధించుటకు ఆలాగడిగెను.
\v 7 అందుకు ఫిలిప్పు--వారిలో ప్రతివాడును కొంచెము కొంచెము పుచ్చుకొనుటకైనను ఇన్నూరు దేనారముల1 రొట్టెలు చాలవని ఆయనతో చెప్పెను.
\v 8 ఆయన శిష్యులలో ఒకడు, అనగా సీమోను పేతురు సహోదరుడైన అంద్రెయ
\v 9 -- ఇక్కడ ఉన్న యొక చిన్న వానియొద్ద అయిదు యవల రొట్టెలును రెండు చిన్న చేపలును ఉన్నవిగాని, యింతమందికి ఇవి ఏమాత్రమని ఆయనతో అనగా
\v 10 యేసు జనులను కూర్చుండబెట్టుడని చెప్పెను. ఆ చోట చాల పచ్చిక యుండెను గనుక లెక్కకు ఇంచుమించు అయిదు వేల పురుషులు కూర్చుండిరి.
\v 11 యేసు ఆ రొట్టెలు పట్టుకొని కృతజ్ఞతాస్తుతులు చెల్లించి కూర్చున్నవారికి వడ్డించెను; ఆలాగున చేపలుకూడ వారికిష్టమైనంత మట్టుకు వడ్డించెను.
\v 12 వారు తృప్తిగా తినిన తరువాత ఏమియు నష్టపడకుండ మిగిలిన ముక్కలు పోగుచేయుడని తన శిష్యులతో చెప్పెను.
\v 13 కాబట్టి వారు భుజించిన తరువాత వారి యొద్ద మిగిలిన అయిదు యవల రొట్టెల ముక్కలు పోగుచేసి పంన్నెండు గంపెళ్లు నింపిరి.
\v 14 ఆ మనుష్యులు యేసు చేసిన సూచక క్రియను చూచి--నిజముగా ఈ లోకమునకు రాబోవు ప్రవక్త ఈయనే అని చెప్పుకొనిరి.
\p
\v 15 రాజుగా చేయుటకు వారు వచ్చి తన్ను బలవంతముగా పట్టుకొనబోవుచున్నారని యేసు ఎరిగి, మరల కొండకు ఒంటరిగా వెళ్లెను.
\p
\v 16 సాయంకాలమైనప్పుడు ఆయన శిష్యులు సముద్రమునొద్దకు వెళ్లి దోనె ఎక్కి సముద్రపు అద్దరికి కపెర్నహూముకు పోవుచుండిరి.
\v 17 అంతలో చీకటాయెను గాని యేసు వారియొద్దకు ఇంక రాలేదు.
\v 18 అప్పుడు పెద్ద గాలి విసరగా సముద్రము పొంగుచుండెను.
\v 19 వారు ఇంచుమించు రెండు కోసుల దూరము దోనెను నడిపించిన తరువాత, యేసు సముద్రముమీద నడుచుచు తమ దోనెదగ్గరకు వచ్చుట చూచి భయపడిరి;
\v 20 అయితే ఆయన-- నేనే, భయపడకుడని వారితో చెప్పెను.
\v 21 అంతట ఆయనను దోనెమీద ఎక్కించుకొనుటకు వారికిష్టమాయెను. వెంటనే ఆ దోనె వారు వెళ్లుచున్న ప్రదేశమునకు చేరెను.
\p
\v 22 మరునాడు సముద్రపు అద్దరిని నిలిచియున్న జనసమూహము వచ్చి చూడగా, ఒక చిన్నదోనె తప్ప అక్కడ మరియొకటి లేదనియు, యేసు తన శిష్యులతో కూడ దోనె ఎక్కలేదు గాని ఆయన శిష్యులుమాత్రమే వెళ్లిరనియు తెలిసికొనిరి.
\v 23 అయితే ప్రభువు కృతజ్ఞతాస్తుతులు చెల్లించినప్పుడు వారు రొట్టె భుజించిన చోటుకు దగ్గరనున్న తిబెరియనుండి వేరే చిన్న దోనెలు వచ్చెను.
\v 24 కాబట్టి యేసును ఆయన శిష్యులును అక్కడ లేకపోవుట జనసమూహము చూచి నప్పుడు వారా చిన్న దోనెలెక్కి యేసును వెదకుచు కపెర్నహూముకు వచ్చిరి.
\v 25 సముద్రపు అద్దరిని ఆయనను కనుగొని -- బోధకుడా, నీవెప్పుడు ఇక్కడికి వచ్చితివని అడుగగా
\v 26 యేసు--మీరు సూచకక్రియలను చూచుటవలన కాదు, రొట్టెలు భుజించి తృప్తి పొందుటవలననే నన్ను వెదకుచున్నారని మీతో నిశ్చయముగా చెప్పుచున్నాను.
\v 27 క్షయమైన ఆహారముకొరకు కష్టపడకుడి గాని నిత్యజీవము కలుగజేయు అక్షయమైన ఆహారముకొరకే కష్టపడుడి; మనుష్య కుమారుడు దాని మీకిచ్చును, ఇందుకై తండ్రియైన దేవుడు ఆయనకు ముద్రవేసియున్నాడని చెప్పెను.
\v 28 వారు -- మేము దేవుని క్రియలు జరిగించుటకు ఏమి చేయవలెనని ఆయనను అడుగగా
\v 29 యేసు -- ఆయన పంపినవానియందు మీరు విశ్వాసముంచుటయే దేవుని క్రియయని వారితో చెప్పెను.
\v 30 వారు--అట్లయితే మేము చూచి నిన్ను విశ్వసించుటకు నీవు ఏ సూచక క్రియ చేయుచున్నావు? ఏమి జరిగించుచున్నావు?
\v 31 భుజించుటకు పరలోకమునుండి ఆయన ఆహారము వారికి అనుగ్రహించెను అని2 వ్రాయబడినట్టు మన పితరులు అరణ్యములో మన్నాను భుజించిరని ఆయనతో చెప్పిరి.
\v 32 కాబట్టి యేసు -- పరలోకమునుండి వచ్చు ఆహారము మోషే మీకియ్యలేదు, నా తండ్రియే పరలోకమునుండి వచ్చు నిజమైన ఆహారము మీకను గ్రహించుచున్నాడు.
\v 33 పరలోకమునుండి దిగి వచ్చి, లోకమునకు జీవము నిచ్చునది దేవుడనుగ్రహించు ఆహారమై యున్నదని మీతో నిశ్చయముగా చెప్పుచున్నానని వారితో చెప్పెను.
\v 34 కావున వారు -- ప్రభువా, యీ ఆహారము ఎల్లప్పుడును మాకు అనుగ్రహించుమనిరి.
\v 35 అందుకు యేసు వారితో ఇట్లనెను-- జీవాహారము నేనే; నాయొద్దకు వచ్చువాడు ఏమాత్రమును ఆకలిగొనడు,
\v 36 నాయందు విశ్వాసముంచు వాడు ఎప్పుడును దప్పిగొనడు.
\v 37 మీరు నన్ను చూచి యుండియు విశ్వసింపక యున్నారని మీతో చెప్పితిని.
\v 38 తండ్రి నాకు అనుగ్రహించువారందరును నాయొద్దకు వత్తురు; నాయొద్దకు వచ్చువాని నేనెంతమాత్రమును బయటికి త్రోసివేయను.
\v 39 నా యిష్టమును నెరవేర్చుకొనుటకు నేను రాలేదు; నన్ను పంపినవాని చిత్తము నెరవేర్చుటకే పరలోకమునుండి దిగివచ్చితిని.
\v 40 ఆయన నాకు అనుగ్రహించిన యావత్తులో నేనేమియు పోగొట్టుకొనక, అంత్యదినమున దాని లేపుటయే నన్ను పంపినవాని చిత్తమై యున్నది.
\v 41 కుమారుని చూచి ఆయనయందు విశ్వాసముంచు ప్రతివాడును నిత్యజీవము పొందుటయే నా తండ్రి చిత్తము; అంత్యదినమున నేను వాని లేపుదును.
\p
\v 42 కాబట్టి నేను పరలోకమునుండి దిగి వచ్చిన ఆహారమని ఆయన చెప్పినందున యూదులు ఆయననుగూర్చి సణుగుకొనుచు -- ఈయన యోసేపు కుమారుడైన యేసు కాడా?
\v 43 ఈయన తలిదండ్రులను మన మెరుగుదుము గదా? -- నేను పరలోకమునుండి దిగి వచ్చి యున్నానని ఈయన ఏలాగు చెప్పుచున్నాడనిరి.
\v 44 అందుకు యేసు -- మీలో మీరు సణుగుకొనకుడి;
\v 45 నన్ను పంపిన తండ్రి వానిని ఆకర్షించితేనే గాని యెవడును నా యొద్దకు రాలేడు; అంత్యదినమున నేను వాని లేపుదును.
\v 46 -- వారందరును దేవునిచేత బోధింపబడుదురు అని ప్రవక్తల లేఖనములలో1 వ్రాయబడియున్నది గనుక తండ్రివలన విని నేర్చుకొనిన ప్రతివాడును నాయొద్దకు వచ్చును.
\v 47 దేవుని యొద్దనుండి వచ్చినవాడు తప్ప మరి ఎవడును తండ్రిని చూచియుండలేదు; ఈయనే తండ్రిని చూచియున్నవాడు.
\v 48 విశ్వసించువాడే నిత్యజీవము గలవాడు. జీవాహారము నేనే.
\v 49 మీ పితరులు అరణ్యములో మన్నాను తిని చనిపోయిరి.
\v 50 ప్రతివాడును తిని చావకుండునట్లు పరలోకమునుండి దిగి వచ్చిన ఆహారమిదే.
\v 51 పరలోకమునుండి దిగి వచ్చిన జీవాహారమును నేనే. ఎవడైనను ఈ ఆహారము భుజించితే వాడెల్లప్పుడును జీవించును; మరియు నేనిచ్చు ఆహారము లోకమునకు జీవముకొరకైన నా శరీరమే అని మీతో నిశ్చయముగా చెప్పుచున్నాననెను.
\p
\v 52 యూదులు--ఈయన తన శరీరమును ఏలాగు తిన నియ్యగలడని యొకనితో ఒకడు వాదించిరి.
\v 53 కావున యేసు ఇట్లనెను -- మీరు మనుష్యకుమారుని శరీరము తిని ఆయన రక్తము త్రాగితేనే కాని మీలో మీరు జీవము గలవారు కారు.
\v 54 నా శరీరము తిని నా రక్తము త్రాగువాడే నిత్యజీవము గలవాడు; అంత్యదినమున నేను వాని లేపుదును.
\v 55 నా శరీరము నిజమైన ఆహారమును నా రక్తము నిజమైన పానమునై యున్నది.
\v 56 నా శరీరము తిని నా రక్తము త్రాగువాడు నాయందును నేను వానియందును నిలిచియుందుము.
\v 57 జీవముగల తండ్రి నన్ను పంపెను గనుక నేను తండ్రి మూలముగా జీవించుచున్నట్టే నన్ను తినువాడును నా మూలముగా జీవించును.
\v 58 ఇదే పరలోకమునుండి దిగివచ్చిన ఆహారము; పితరులు (మన్నాను) తినియు చనిపోయినట్టు గాదు; ఈ ఆహారము తినువాడు ఎల్లప్పుడును జీవించునని మీతో నిశ్చయముగా మీతో చెప్పు చున్నాను.
\v 59 ఆయన కపెర్నహూములో బోధించుచు సమాజమందిరములో ఈ మాటలు చెప్పెను.
\p
\v 60 ఆయన శిష్యులలో అనేకులు ఈ మాట విని-- యిది కఠినమైన మాట, యిది ఎవడు వినగలడని చెప్పుకొనిరి.
\v 61 యేసు తన శిష్యులు దీనిగూర్చి సణుగుకొనుచున్నారని తనకుతానే యెరిగి వారితో ఇట్లనెను--దీనివలన మీరు అభ్యంతరపడుచున్నారా?
\v 62 ఆలాగైతే మీరు మనుష్యకుమారుడు మునుపున్న చోటుకు ఎక్కుట చూచినయెడల ఏమందురు?
\v 63 ఆత్మయే జీవింపచేయుచున్నది; శరీరము కేవలము నిష్‌ప్రయోజనము. నేను మీతో చెప్పియున్న మాటలు ఆత్మయు జీవమునై యున్నవి గాని
\v 64 మీలో విశ్వసించనివారు కొందరున్నారని వారితో చెప్పెను. విశ్వ సించనివారెవరో, తన్ను అప్పగింపబోవువాడెవడో, మొదటినుండి యేసుకు తెలియును.
\v 65 మరియు ఆయన--తండ్రిచేత వానికి కృప అనుగ్రహింపబడకుంటే ఎవడును నాయొద్దకు రాలేడని యీ హేతువునుబట్టి మీతో చెప్పితిననెను.
\p
\v 66 అప్పటినుండి ఆయన శిష్యులలో అనేకులు వెనుకతీసి, మరి ఎన్నడును ఆయనను వెంబడింపలేదు.
\v 67 కాబట్టి యేసు -- మీరు కూడ వెళ్లిపోవలెనని యున్నారా? అని పంన్నెండుమందిని అడుగగా
\v 68 సీమోను పేతురు-- ప్రభువా, యెవనియొద్దకు వెళ్లుదుము? నీవే నిత్యజీవపు మాటలు గలవాడవు;
\v 69 నీవే దేవుని పరిశుద్ధుడవని మేము విశ్వసించి యెరిగియున్నామని ఆయనతో చెప్పెను.
\v 70 అందుకు యేసు--నేను పండ్రెండుగురైన మిమ్మును ఏర్పరచుకొనలేదా? మీలో ఒకడు అపవాది2 అని వారితో చెప్పెను.
\v 71 సీమోను కుమారుడైన ఇస్కరియోతు యూదా పన్నెండుమందిలో ఒకడైయుండి ఆయన నప్పగింపబోవుచుండెను గనుక వానిగూర్చియే ఆయన ఈ మాట చెప్పెను.
\c 7
\p
\v 1 అటుతరువాత యూదులు ఆయనను చంప యత్నించినందున యేసు యూదైయలో సంచరించనొల్లక గలిలైయలో సంచరించుచుండెను.
\v 2 యూదుల పండుగైన పర్ణశాలలపండుగ సమీపించెను గనుక
\v 3 ఆయన సహోదరులు ఆయనను చూచి-నీవు చేయుచున్న క్రియలు నీ శిష్యులును చూచునట్లు ఈ స్థలము విడిచి యూదైయకు వెళ్లుము.
\v 4 బహిరంగమున అంగీకరింపబడ గోరువాడెవడును తన పని రహస్యమున జరిగింపడు. నీవు ఈ కార్యములు చేయుచున్నయెడల నిన్ను నీవే లోకమునకు కనుపరచుకొనుమని చెప్పిరి.
\v 5 ఆయన సహోదరులైనను ఆయనయందు విశ్వాసముంచలేదు.
\v 6 యేసు--నా సమయమింకను రాలేదు; మీ సమయమెల్లప్పుడును సిద్ధముగానే యున్నది.
\v 7 లోకము మిమ్మును ద్వేషింపనేరదు గాని, దాని క్రియలు చెడ్డవని నేను దానిగూర్చి సాక్ష్యమిచ్చుచున్నాను గనుక అది నన్ను ద్వేషించుచున్నది.
\v 8 మీరు పండుగకు వెళ్లుడి; నా సమయమింకను పరిపూర్ణము కాలేదు గనుక నేను ఈ పండుగకు ఇంకను వెళ్లనని వారితో చెప్పెను.
\v 9 ఆయన వారితో ఈలాగున చెప్పి గలిలైయలో నిలిచిపోయెను.
\p
\v 10 అయితే ఆయన సహోదరులు పండుగకు వెళ్లిపోయిన తరువాత ఆయనకూడ బహిరంగముగా వెళ్లక రహస్యముగా వెళ్లెను.
\v 11 పండుగలో యూదులు-- ఆయన ఎక్కడనని ఆయనను వెదకుచుండిరి.
\v 12 మరియు జనసమూహములలో ఆయననుగూర్చి గొప్ప సణుగు పుట్టెను; కొందరాయన మంచివాడనిరి; మరికొందరు -- కాడు, ఆయన జనులను మోసపుచ్చువాడనిరి;
\v 13 అయితే యూదులకు భయపడి ఆయననుగూర్చి యెవడును బహిరంగముగా మాటలాడలేదు.
\p
\v 14 సగము పండుగైనప్పుడు యేసు దేవాలయములోకి వెళ్లి బోధించుచుండెను.
\v 15 యూదులు అందుకు ఆశ్చర్య పడి -- చదువుకొనని ఇతనికి ఈ పాండిత్యమెట్లు వచ్చెనని చెప్పుకొనిరి.
\v 16 అందుకు యేసు--నేను చేయు బోధ నాది కాదు నన్ను పంపినవానిదే.
\v 17 ఎవడైన ఆయన చిత్తముచొప్పున చేయగోరినయెడల, ఆ బోధ దేవునివలన కలిగినదో లేక నా యంతట నేనే బోధించు చున్నానో వాడు తెలిసికొనును.
\v 18 తనంతట తానే బోధించువాడు స్వకీయ మహిమను వెదకును గాని తన్ను పంపినవాని మహిమను వెదకువాడు సత్యవంతుడు, ఆయనయందు ఏ దుర్నీతియు లేదు.
\v 19 మోషే మీకు ధర్మశాస్త్రము ఇయ్యలేదా? అయినను మీలో ఎవడును ఆ ధర్మశాస్త్రమును గైకొనడు; మీరెందుకు నన్ను చంప జూచుచున్నారని వారితో చెప్పెను.
\v 20 అందుకు జనసమూహము -- నీవు దయ్యము పట్టినవాడవు, ఎవడు నిన్ను చంప జూచుచున్నాడని అడుగగా
\v 21 యేసు వారిని చూచి -- నేను ఒక కార్యము చేసితిని; అందుకు మీరందరు ఆశ్చర్యపడుచున్నారు.
\v 22 మోషే మీకు సున్నతి సంస్కారమును నియమించెను, ఈ సంస్కారము మోషేవలన కలిగినది కాదు, పితరులవలననే కలిగినది. అయినను విశ్రాంతిదినమున మీరు మనుష్యునికి సున్నతి చేయుచున్నారు.
\v 23 మోషే ధర్మశాస్త్రము మీరకుండునట్లు ఒక మనుష్యుడు విశ్రాంతిదినమున సున్నతిపొందును గదా. ఇట్లుండగా నేను విశ్రాంతిదినమున ఒక మనుష్యుని పూర్ణస్వస్థతగల వానిగా చేసినందుకు మీరు నామీద ఆగ్రహపడు చున్నారేమి?
\v 24 వెలిచూపునుబట్టి తీర్పు తీర్చక న్యాయమైన తీర్పు తీర్చుడనెను.
\p
\v 25 యెరూషలేమువారిలో కొందరు -- వారు చంప యత్నించువాడు ఈయనే కాడా?
\v 26 ఇదిగో ఈయన బహిరంగముగా మాటలాడుచున్నను ఈయనను ఏమనరు; ఈయన క్రీస్తని అధికారులు నిజముగా తెలిసికొనియుందురా?
\v 27 అయినను ఈయన ఎక్కడి వాడో యెరుగుదుము; క్రీస్తు వచ్చునప్పుడు ఆయన ఎక్కడివాడో యెవడును ఎరుగడని చెప్పుచుండిరి.
\v 28 కాగా యేసు దేవాలయములో బోధించుచు -- మీరు నన్నెరుగుదురు; నేనెక్కడివాడనో యెరుగుదురు; నా యంతట నేనే రాలేదు, నన్ను పంపినవాడు సత్యవంతుడు, ఆయనను మీరెరుగరు.
\v 29 నేను ఆయన యొద్దనుండి వచ్చితిని;ఆయన నన్ను పంపెను గనుక నేను ఆయనను ఎరుగుదునని బిగ్గరగా చెప్పెను.
\v 30 అందుకు వారాయనను పట్టుకొన యత్నముచేసిరి గాని ఆయన గడియ యింక రాలేదు గనుక ఎవడును ఆయనను పట్టుకొనలేదు.
\v 31 మరియు జనసమూహములో అనేకులు ఆయనయందు విశ్వాసముంచి -- క్రీస్తు వచ్చునప్పుడు ఈయన చేసినవాటికంటె ఎక్కువైన సూచక క్రియలు చేయునా అని చెప్పుకొనిరి.
\v 32 జనసమూహము ఆయననుగూర్చి యీలాగు సణుగుకొనుట పరిసయ్యులు వినినప్పుడు, ప్రధానయాజకులును పరిసయ్యులును ఆయనను పట్టుకొనుటకు బంట్రౌతులను పంపిరి.
\v 33 యేసు -- ఇంక కొంతకాలము నేను మీతోకూడ నుందును; తరువాత నన్ను పంపినవానియొద్దకు వెళ్లుదును;
\v 34 మీరు నన్ను వెదకుదురు గాని నన్ను కనుగొనరు, నేనెక్కడ ఉందునో అక్కడికి మీరు రాలేరనెను.
\v 35 అందుకు యూదులు -- మనము ఈయనను కనుగొనకుండునట్లు ఈయన ఎక్కడికి వెళ్లబోవుచున్నాడు? హెల్లేనీయులలో చెదరిపోయిన వారియొద్దకు వెళ్లి హెల్లేనీయులకు బోధింప బోవుచున్నాడా?
\v 36 -- నన్ను వెదకుదురు గాని కనుగొనరు, నేనెక్కడ ఉందునో అక్కడికి మీరు రాలేరని ఆయన చెప్పిన యీ మాట ఏమిటో అని తమలోతాము చెప్పుకొనుచుండిరి.
\p
\v 37 ఆ పండుగలో మహాదినమైన అంత్యదినమున యేసు నిలిచి--ఎవడైన దప్పిగొనిన యెడల నాయొద్దకు వచ్చి దప్పి తీర్చుకొనవలెను.
\v 38 నాయందు విశ్వాసముంచువాడెవడో లేఖనము చెప్పినట్టు2 వాని కడుపులోనుండి జీవజలనదులు పారునని బిగ్గరగా చెప్పెను.
\v 39 తనయందు విశ్వాసముంచువారు పొందబోవు ఆత్మనుగూర్చి ఆయన ఈ మాట చెప్పెను. యేసు ఇంక మహిమపరచబడలేదు గనుక ఆత్మ ఇంకను అనుగ్రహింపబడియుండలేదు.
\v 40 జనసమూహములో కొందరు ఈ మాటలు విని-నిజముగా ఈయన ఆ ప్రవక్తయే అనిరి;
\v 41 మరికొందరు -- ఈయన క్రీస్తే అనిరి; మరికొందరు -- ఏమి? క్రీస్తు గలిలైయలోనుండి వచ్చునా?
\v 42 క్రీస్తు దావీదు సంతానములో పుట్టి దావీదు ఉండిన బేత్లెహేమను గ్రామములోనుండి వచ్చునని లేఖనము చెప్పుటలేదా అనిరి.
\v 43 కాబట్టి ఆయననుగూర్చి జనసమూహములో భేదము పుట్టెను.
\v 44 వారిలో కొందరు ఆయనను పట్టుకొన దలచిరి గాని యెవడును ఆయనను పట్టుకొనలేదు.
\p
\v 45 ఆ బంట్రౌతులు ప్రధానయాజకులయొద్దకును పరిసయ్యులయొద్దకును వచ్చినప్పుడు వారు -- ఎందుకు మీరాయనను తీసికొని రాలేదని అడుగగా
\v 46 ఆ బంట్రౌతులు--ఆ మనుష్యుడు మాటలాడినట్లు ఎవడును ఎన్నడును మాటలాడలేదనిరి.
\v 47 అందుకు పరిసయ్యులు -- మీరుకూడ మోసపోతిరా?
\v 48 అధికారులలోగాని పరిసయ్యులలోగాని యెవడైనను ఆయనయందు విశ్వాసముంచెనా?
\v 49 అయితే ధర్మశాస్త్ర మెరుగని యీ జనసమూహము శాపగ్రస్తమైనదని వారితో అనిరి.
\v 50 ఆయనయొద్దకు వచ్చిన నీకొదేము వారిలో ఒకడై యుండెను.
\v 51 అతడు--ఒక మనుష్యుని మాట వినకమునుపును, వాడు చేసినది తెలిసికొనకమునుపును, మన ధర్మశాస్త్రము వానికి తీర్పు తీర్చునా అని అడుగగా
\v 52 వారు---నీవును గలిలైయుడవా? విచారించి చూడుము, గలిలైయలో ఏ ప్రవక్తయు పుట్టడనిరి.
\c 8
\p
\v 1 అంతట ఎవరి యింటికి వారు వెళ్లిరి గాని యేసు ఒలీవలకొండకు వెళ్లెను.
\v 2 తెల్లవారగానే యేసు తిరిగి దేవాలయములోకి రాగా ప్రజలందరు ఆయనయొద్దకు వచ్చిరి గనుక ఆయన కూర్చుండి వారికి బోధించుచుండెను.
\v 3 శాస్త్రులును పరిసయ్యులును, వ్యభిచారమందు పట్టబడిన యొక స్త్రీని తోడుకొనివచ్చి ఆమెను మధ్య నిలువబెట్టి
\v 4 అంతట ఎవరి యింటికి వారు వెళ్లిరి. బోధకుడా, యీ స్త్రీ వ్యభిచారము చేయుచుండగా పట్టబడెను;
\v 5 అట్టివారిని రాళ్లు రువ్వి చంపవలెనని ధర్మశాస్త్రములో మోషే మన కాజ్ఞాపించెను గదా; అయినను నీవేమి చెప్పుచున్నావని ఆయన నడిగిరి.
\v 6 ఆయనమీద నేరము మోపవలెనని ఆయనను శోధించుచు ఈలాగున అడిగిరి. అయితే యేసు వంగి, నేలమీద వ్రేలితో (ఏమో వ్రాయుచుండెను.
\v 7 వారాయనను పట్టువదలక అడుగుచుండగా ఆయన తలయెత్తి చూచి--మీలో పాపము లేనివాడు మొట్టమొదట ఆమెమీద రాయి వేయవచ్చునని వారితో చెప్పి
\v 8 మరల వంగి నేలమీద వ్రాయుచుండెను.
\v 9 వారామాట విని,1 పెద్దవారు మొదలుకొని చిన్నవారివరకు ఒకనివెంట ఒకడు బయటికి వెళ్లిరి; యేసు ఒక్కడే మిగిలెను; ఆ స్త్రీ మధ్యను నిలువబడియుండెను.
\v 10 యేసు తలయెత్తి చూచి--అమ్మా, వారెక్కడనున్నారు?2 ఎవడును నీకు శిక్ష విధింపలేదా? అని అడిగినప్పుడు
\v 11 ఆమె -- లేదు ప్రభువా అనెను. అందుకు యేసు -- నేనును నీకు శిక్ష విధింపను; నీవు వెళ్లి ఇకను పాపము చేయకుమని ఆమెతో చెప్పెను.
\p
\v 12 మరియు యేసు -- నేను లోకమునకు వెలుగునై యున్నాను; నన్ను వెంబడించువాడు చీకటిలో నడువక జీవపు వెలుగుగలవాడై యుండునని వారితో చెప్పెను.
\v 13 కాబట్టి పరిసయ్యులు -- నిన్నుగూర్చి నీవే సాక్ష్యము చెప్పుకొనుచున్నావు; నీ సాక్ష్యము సత్యము కాదని ఆయనతో అనగా
\v 14 యేసు -- నేను ఎక్కడనుండి వచ్చితినో యెక్కడికి వెళ్లుదునో నేనెరుగుదును గనుక నన్నుగూర్చి నేను సాక్ష్యము చెప్పు కొనినను నా సాక్ష్యము సత్యమే; నేను ఎక్కడనుండి వచ్చుచున్నానో యెక్కడికి వెళ్లుచున్నానో మీరు ఎరుగరు.
\v 15 మీరు శరీరమునుబట్టి తీర్పు తీర్చుచున్నారు; నేనెవనికిని తీర్పు తీర్చను.
\v 16 నేను ఒక్కడనైయుండక, నేనును నన్ను పంపిన తండ్రియు కూడనున్నాము గనుక నేను తీర్పు తీర్చినను నా తీర్పు సత్యమే.
\v 17 మరియు ఇద్దరు మనుష్యుల సాక్ష్యము సత్యమని మీ ధర్మశాస్త్రములో వ్రాయబడియున్నది గదా.
\v 18 నన్నుగూర్చి నేను సాక్ష్యము చెప్పుకొనువాడను; నన్ను పంపిన తండ్రియు నన్నుగూర్చి సాక్ష్యమిచ్చుచున్నాడని చెప్పెను.
\v 19 వారు -- నీ తండ్రి యెక్కడనున్నాడని ఆయనను అడుగగా యేసు -- మీరు నన్నైనను నా తండ్రినైనను ఎరుగరు; నన్ను ఎరిగియుంటిరా నా తండ్రినికూడ ఎరిగి యుందురని వారితో చెప్పెను.
\v 20 ఆయన దేవాలయములో బోధించుచుండగా, కానుక పెట్టె యున్నచోట ఈ మాటలు చెప్పెను. ఆయన గడియ యింక రాలేదు గనుక ఎవడును ఆయనను పట్టుకొనలేదు.
\p
\v 21 మరియొకప్పుడు ఆయన -- నేను వెళ్లిపోవుచున్నాను; మీరు నన్ను వెదకుదురు గాని మీ పాపములోనేయుండి చనిపోవుదురు; నేను వెళ్లుచోటికి మీరు రాలేరని వారితో చెప్పెను.
\v 22 అందుకు యూదులు-- నేను వెళ్లుచోటికి మీరు రాలేరని యీయన చెప్పుచున్నాడే; తన్నుతానే చంపుకొనునా అని చెప్పుకొనుచుండిరి.
\v 23 అప్పుడాయన -- మీరు క్రిందివారు, నేను పైనుండువాడను; మీరు ఈ లోకసంబంధులు, నేను ఈ లోకసంబంధుడను కాను.
\v 24 కాగా మీ పాపములలోనేయుండి మీరు చనిపోవుదురని మీతో చెప్పితిని. నేను ఆయననని మీరు విశ్వసించనియెడల మీరు మీ పాపములోనేయుండి చనిపోవుదురని వారితో చెప్పెను.
\v 25 కాబట్టి వారు -- నీ వెవడవని ఆయన నడుగగా యేసు వారితో--మొదటనుండి నేను మీతో ఎవడనని చెప్పుచుంటినో వాడనే.
\v 26 మిమ్మునుగూర్చి చెప్పుటకును తీర్పు తీర్చుటకును అనేక సంగతులు నాకు కలవు గాని నన్ను పంపినవాడు సత్యవంతుడు; నేను ఆయనయొద్ద వినిన సంగతులే లోకమునకు బోధించుచున్నానని చెప్పెను.
\v 27 తండ్రిని గూర్చి తమతో ఆయన చెప్పెనని వారు గ్రహింపక పోయిరి.
\v 28 కావున యేసు -- మీరు మనుష్యకుమారుని పైకెత్తినప్పుడు నేనే ఆయనననియు, నా అంతట నేనే యేమియుచేయక, తండ్రి నాకు నేర్పినట్టు ఈ సంగతులు మాటలాడుచున్నాననియు మీరు గ్రహించెదరు.
\v 29 నన్ను పంపినవాడు నాకు తోడైయున్నాడు; ఆయన కిష్టమైన కార్యము నేనెల్లప్పుడును చేయుదును గనుక ఆయన నన్ను ఒంటిగా విడిచిపెట్టలేదని చెప్పెను.
\v 30 ఆయన యీ సంగతులు మాటలాడుచుండగా అనేకు లాయనయందు విశ్వాసముంచిరి.
\p
\v 31 కాబట్టి యేసు, తనయందు విశ్వాసముంచిన యూదులతో -- మీరు నా వాక్యమందు నిలిచినవారైతే నిజముగా నాకు శిష్యులైయుండి సత్యమును గ్రహించెదరు;
\v 32 అప్పుడు సత్యము మిమ్మును స్వతంత్రులనుగా చేయునని చెప్పగా
\v 33 వారు -- మేము అబ్రాహాము సంతానము, మేము ఎన్నడును ఎవనికిని దాసులమై యుండలేదే; మీరు స్వతంత్రులుగా చేయబడుదురని యేల చెప్పుచున్నావని ఆయనతో అనిరి.
\v 34 అందుకు యేసు -- పాపము చేయు ప్రతివాడును పాపమునకు దాసుడని మీతో నిశ్చయముగా చెప్పుచున్నాను.
\v 35 దాసుడెల్లప్పుడును ఇంటిలో నివాసముచేయడు; కుమారుడెల్లప్పుడును నివాసముచేయును.
\v 36 కుమారుడు మిమ్మును స్వతంత్రులనుగా చేసినయెడల మీరు నిజముగా స్వతంత్రులై యుందురు.
\v 37 మీరు అబ్రాహాము సంతానమని నాకు తెలియును; అయినను మీలో నా వాక్యమునకు చోటులేదు గనుక నన్ను చంప వెదకుచున్నారు.
\v 38 నేను నా తండ్రియొద్ద చూచిన సంగతులే బోధించుచున్నాను; ఆ ప్రకారమే మీరు మీ తండ్రియొద్ద వినినవాటినే జరిగించుచున్నారని వారితో చెప్పెను.
\v 39 అందుకు వారు ఆయనతో -- మా తండ్రి అబ్రాహామనిరి; యేసు-- మీరు అబ్రాహాము పిల్లలైతే అబ్రాహాము చేసిన క్రియలు చేతురు.
\v 40 దేవునివలన వినిన సత్యము మీతో చెప్పినవాడనైన నన్ను మీరిప్పుడు చంప వెదకుచున్నారే; అబ్రాహాము అట్లు చేయలేదు
\v 41 మీరు మీ తండ్రి క్రియలే చేయుచున్నారని వారితో చెప్పెను; అందుకు వారు--మేము వ్యభిచారమువలన పుట్టినవారము కాము, దేవుడొక్కడే మాకు తండ్రి అని చెప్పగా
\v 42 యేసు వారితో ఇట్లనెను--దేవుడు మీ తండ్రియైనయెడల మీరు నన్ను ప్రేమింతురు; నేను దేవుని యొద్దనుండి బయలుదేరి వచ్చియున్నాను, నా అంతట నేనే వచ్చియుండలేదు, ఆయన నన్ను పంపెను.
\v 43 మీరేల నా మాటలు గ్రహింపకున్నారు? మీరు నా బోధ విననేరకుండుటవలననే గదా?
\v 44 మీరు మీ తండ్రియగు అపవాది1 సంబంధులు; మీ తండ్రి దురాశలు నెరవేర్చ గోరుచున్నారు. ఆదినుండి వాడు నరహంత కుడైయుండి సత్యమందు నిలిచినవాడు కాడు; వానియందు సత్యమేలేదు; వాడు అబద్ధమాడునప్పుడు తన స్వభావము అనుసరించియే మాటలాడును; వాడు అబద్ధికుడును అబద్ధమునకు జనకుడునై2 యున్నాడు.
\v 45 నేను సత్యమునే చెప్పుచున్నాను గనుక మీరు నన్ను నమ్మరు.
\v 46 నాయందు పాపమున్నదని మీలో ఎవడు స్థాపించును? నేను సత్యము చెప్పుచున్న పక్షమున మీరెందుకు నన్ను నమ్మరు?
\v 47 దేవుని సంబంధియైనవాడు దేవుని మాటలు వినును. మీరు దేవుని సంబంధులు కారు గనుకనే మీరు వినరని చెప్పెను.
\v 48 అందుకు యూదులు--నీవు సమరైయుడవును దయ్యము పట్టినవాడవునై యున్నావని మేము చెప్పుమాట సరియేగదా అని ఆయనతో చెప్పగా
\v 49 యేసు -- నేను దయ్యము పట్టినవాడను కాను, నా తండ్రిని ఘనపరచువాడను; మీరు నన్ను అవమానపరచుచున్నారు.
\v 50 నేను నా మహిమను వెదకుటలేదు; వెదకుచు తీర్పు తీర్చుచు ఉండువాడొకడు కలడు.
\v 51 ఒకడు నా మాట గైకొనినయెడల వాడెన్నడును మరణము పొందడని3 మీతో నిశ్చయముగా చెప్పుచున్నానని ఉత్తరమిచ్చెను.
\v 52 అందుకు యూదులు -- నీవు దయ్యము పట్టినవాడవని యిప్పుడెరుగుదుము; అబ్రాహామును ప్రవక్తలును చనిపోయిరి; అయినను--ఒకడు నా మాట గైకొనినయెడల వాడు ఎన్నడును మరణము రుచిచూడడని నీవు చెప్పుచున్నావు.
\v 53 మన తండ్రియైన అబ్రాహాము చనిపోయెను గదా; నీవతనికంటె గొప్పవాడవా? ప్రవక్తలును చనిపోయిరి; నిన్ను నీ వెవడవని చెప్పుకొనుచున్నావని ఆయన నడిగిరి.
\v 54 అందుకు యేసు -- నన్ను నేనే మహిమపరచుకొనినయెడల నా మహిమ వట్టిది; -- మా దేవుడని మీరెవనిగూర్చి చెప్పుదురో ఆ నా తండ్రియే నన్ను మహిమపరచుచున్నాడు.
\v 55 మీరు ఆయనను ఎరుగరు, నేనాయనను ఎరుగుదును; ఆయనను ఎరుగనని నేను చెప్పిన యెడల మీవలె నేనును అబద్ధికుడనై యుందును గాని, నేనాయనను ఎరుగుదును, ఆయన మాట గైకొనుచున్నాను.
\v 56 మీ తండ్రియైన అబ్రాహాము నా దినము చూతునని మిగుల ఆనందించెను; అది చూచి సంతోషించెను అనెను.
\v 57 అందుకు యూదులు -- నీకింక ఏబది సంవత్సరములైన లేవే, నీవు అబ్రాహామును చూచితివా అని ఆయనతో చెప్పగా,
\v 58 యేసు -- అబ్రాహాము పుట్టక మునుపే నేను ఉన్నానని మీతో నిశ్చయముగా చెప్పుచున్నాననెను.
\v 59 కాబట్టి వారు ఆయనమీద రువ్వుటకు రాళ్లను ఎత్తిరి గాని యేసు దాగి దేవాలయములో నుండి బయటికి వెళ్లిపోయెను.
\c 9
\p
\v 1 ఆయన మార్గమున పోవుచుండగా పుట్టు గుడ్డియైన యొక మనుష్యుడు కనబడెను.
\v 2 ఆయన శిష్యులు -- బోధకుడా, వీడు గుడ్డివాడై పుట్టుటకు ఎవడు పాపము చేసెను? వీడా, వీని కన్నవారా? అని ఆయనను అడుగగా
\v 3 యేసు--వీడైనను వీని కన్నవారైనను పాపము చేయలేదు గాని, దేవుని క్రియలు వీనియందు ప్రత్యక్షపరచబడుటకే వీడు గుడ్డివాడుగా పుట్టెను.
\v 4 పగలున్నంతవరకు నన్ను పంపినవాని క్రియలు మనము చేయుచుండవలెను; రాత్రి వచ్చుచున్నది, అప్పుడెవడును పనిచేయలేడు.
\v 5 నేను ఈ లోకములో ఉన్నప్పుడు లోకమునకు వెలుగైయున్నానని చెప్పెను.
\v 6 ఆయన ఇట్లు చెప్పి నేలమీద ఉమ్మివేసి, ఉమ్మితో బురదచేసి, వాని కన్నులమీద ఆ బురద పూసి
\v 7 -- నీవు సిలోయము కోనేటికి వెళ్లి అందులో కడుగుకొనుమని చెప్పెను. సిలోయమను మాటకు పంపబడినవాడని అర్థము. వాడు వెళ్లి కడుగుకొని చూపు గలవాడై వచ్చెను.
\v 8 కాబట్టి పొరుగువారును, వాడు భిక్షకుడని అంతకుముందు చూచినవారును -- వీడు కూర్చుండి భిక్ష మెత్తుకొనువాడు కాడా అనిరి.
\v 9 వీడే అని కొందరును; వీడు కాడు, వీని పోలియున్న యొకడని మరికొందరును అనిరి; వాడైతే -- నేనే యనెను.
\v 10 వారు--నీ కన్నులేలాగు తెరవబడెనని వాని నడుగగా
\v 11 వాడు -- యేసు అను నొక మనుష్యుడు బురద చేసి నా కన్నులమీద పూసి -- నీవు సిలోయమను కోనేటికి వెళ్లి కడుగుకొనుమని నాతో చెప్పెను; నేను వెళ్లి కడుగుకొని చూపు పొందితిననెను.
\v 12 వారు -- ఆయన ఎక్కడనని అడుగగా వాడు -- నేనెరుగననెను.
\p
\v 13 అంతకుముందు గుడ్డియై యుండినవానిని వారు పరిసయ్యులయొద్దకు తీసికొనిపోయిరి.
\v 14 యేసు బురదచేసి వాని కన్నులు తెరచిన దినము విశ్రాంతిదినము
\v 15 వాడేలాగు చూపుపొందెనో దానిగూర్చి పరిసయ్యులు కూడ వానిని మరల అడుగగా వాడు -- నా కన్నులమీద ఆయన బురద ఉంచగా నేను కడుగుకొని చూపు పొందితినని వారితో చెప్పెను.
\v 16 కాగా పరిసయ్యులలో కొందరు--ఈ మనుష్యుడు విశ్రాంతిదినము నాచరించుటలేదు గనుక దేవుని యొద్దనుండి వచ్చినవాడు కాడనిరి. మరికొందరు -- పాపియైన మనుష్యుడు ఈలాటి సూచకక్రియలేలాగు చేయగలడనిరి; ఇట్లు వారిలో భేదము పుట్టెను.
\v 17 కాబట్టి వారు మరల ఆ గుడ్డివాని పిలిచి--అతడు నీ కన్నులు తెరచినందుకు నీవతనిగూర్చి యేమనుకొనుచున్నావని యడుగగా వాడు -- ఆయన ఒక ప్రవక్త అనెను.
\v 18 యూదులు వాడు గుడ్డివాడైయుండి చూపుపొందెనని నమ్మక, చూపు పొందినవాని తలిదండ్రులను పిలిపించి
\v 19 గుడ్డివాడై పుట్టెనని మీరు చెప్పు మీ కుమారుడు వీడేనా? ఆలాగైతే ఇప్పుడు వీడేలాగు చూచుచున్నాడని వారిని అడిగిరి.
\v 20 అందుకు వాని తలిదండ్రులు-వీడు మా కుమారుడనియు వీడు గుడ్డివాడుగా పుట్టెననియు మేమెరుగుదుము.
\v 21 ఇప్పుడు వీడేలాగు చూచుచున్నాడో యెరుగము; ఎవడు వీని కన్నులు తెరచెనో అదియు మేమెరుగము; వీడు వయస్సు వచ్చినవాడు, వీనినే అడుగుడి; తన సంగతి తానే చెప్పుకొనగలడని వారితో అనిరి.
\v 22 వాని తలిదండ్రులు యూదులకు భయపడి ఆలాగు చెప్పిరి; యెందుకనిన ఆయన క్రీస్తు అని యెవడైనను ఒప్పుకొనినయెడల వానిని సమాజమందిరములోనుండి వెలివేతుమని యూదులు అంతకుమునుపు నిర్ణయించుకొని యుండిరి.
\v 23 కావున వాని తలిదండ్రులు--వాడు వయస్సు వచ్చినవాడు; వానిని అడుగుడనిరి.
\v 24 కాబట్టి వారు గుడ్డివాడైయుండిన మనుష్యుని రెండవ మారు పిలిపించి -- దేవుని మహిమపరచుము; ఈ మనుష్యుడు పాపి యని మేమెరుగుదుమని వానితో చెప్పగా
\v 25 వాడు -- ఆయన పాపియో కాడో నేనెరుగను; ఒకటి మాత్రము నేనెరుగుదును; నేను గుడ్డివాడనైయుండి ఇప్పుడు చూచుచున్నాననెను.
\v 26 అందుకు వారు--ఆయన నీకేమి చేసెను? నీ కన్నులు ఏలాగు తెరచెనని మరల వానిని అడుగగా
\v 27 వాడు--ఇందాక మీతో చెప్పితినే గాని మీరు వినకపోతిరి; మీరెందుకు మరల వినగోరుచున్నారు? మీరును ఆయన శిష్యులగుటకు కోరుచున్నారా యేమి అని వారితో అనెను.
\v 28 అందుకు వారు--నీవే వాని శిష్యుడవు, మేము మోషే శిష్యులము;
\v 29 దేవుడు మోషేతో మాటలాడెనని యెరుగుదుము గాని వీడెక్కడనుండి వచ్చెనో యెరుగమని చెప్పి వాని దూషించిరి.
\v 30 అందుకు ఆ మనుష్యుడు--ఆయన ఎక్కడనుండి వచ్చెనో మీరెరుగకపోవుట ఆశ్చర్యమే; అయినను ఆయన నా కన్నులు తెరచెను.
\v 31 దేవుడు పాపుల మనవి ఆలకింపడని యెరుగుదుము; ఎవడైన దేవభక్తుడై యుండి ఆయన చిత్తముచొప్పున జరిగించినయెడల ఆయన వాని మనవి ఆలకించును.
\v 32 పుట్టు గ్రుడ్డివాని కన్నులెవడైన తెరచినట్టు లోకము పుట్టినప్పటినుండి వినబడలేదు.
\v 33 ఈయన దేవునియొద్ద నుండి వచ్చినవాడు కానిపక్షమున ఏమియు చేయనేరడని వారితో చెప్పెను.
\v 34 అందుకు వారు--నీవు కేవలము పాపివై పుట్టినవాడవు, నీవు మాకు బోధింప వచ్చితివా అని వానితో చెప్పి వాని వెలివేసిరి.
\v 35 (పరిసయ్యులు) వాని వెలివేసిరని యేసు విని వాని కనుగొని -- నీవు దేవుని కుమారునియందు1 విశ్వాసముంచుచున్నావా అని అడిగెను.
\v 36 అందుకు వాడు -- ప్రభువా, నేను ఆయనయందు విశ్వాసముంచుటకు ఆయన ఎవడని అడుగగా
\v 37 యేసు -- నీవాయనను చూచుచున్నావు; నీతో మాటలాడుచున్నవాడు ఆయనే అనెను.
\v 38 అంతట వాడు -- ప్రభువా, నేను విశ్వసించుచున్నానని చెప్పి ఆయనకు నమస్కారము చేసెను..
\v 39 అప్పుడు యేసు -- చూడనివారు చూడవలెననియు, చూచువారు గుడ్డివారు కావలెననియు, తీర్పు తీర్చుటకై నేనీలోకమునకు వచ్చితినని చెప్పెను.
\v 40 ఆయన యొద్దనున్న పరిసయ్యులలో కొందరు ఈ మాట విని -- మేమును గుడ్డివారమా అని అడిగిరి.
\v 41 అందుకు యేసు -- మీరు గుడ్డివారైతే మీకు పాపము లేకపోవునుగాని -- చూచుచున్నామని మీరిప్పుడు చెప్పుకొనుచున్నారు గనుక మీ పాపము నిలిచియున్నదని చెప్పెను.
\c 10
\p
\v 1 గొర్రెల దొడ్డిలో ద్వారమున ప్రవేశింపక వేరొకమార్గమున ఎక్కువాడు దొంగయు దోచుకొనువాడునైయున్నాడు.
\v 2 ద్వారమున ప్రవేశించువాడు గొర్రెల కాపరి.
\v 3 అతనికి ద్వారపాలకుడు తలుపు తీయును, గొర్రెలు అతని శబ్దము వినును, అతడు స్వకీయమైన గొర్రెలను పేరుపెట్టి పిలిచి వాటిని వెలుపలికి నడిపించును.
\v 4 మరియు అతడు స్వకీయమైన గొర్రెలనన్నిటిని వెలుపలికి నడిపించునప్పుడెల్ల వాటికి ముందుగా నడుచును; గొర్రెలు అతని శబ్దమెరుగును గనుక అవి అతని వెంబడించును.
\v 5 అన్యుల శబ్దము అవి యెరుగవు గనుక అన్యుని ఎంతమాత్రమును వెంబడింపక వానియొద్దనుండి పారిపోవునని మీతో నిశ్చయముగా చెప్పుచున్నానని వారితో అనెను.
\v 6 ఈ సాదృశ్యము యేసు వారితో చెప్పెను గాని ఆయన తమతో చెప్పిన సంగతులెట్టివో వారు గ్రహించుకొనలేదు.
\p
\v 7 కాబట్టి యేసు మరల వారితో ఇట్లనెను
\v 8 -- గొర్రెలు పోవు ద్వారమును నేనే; నాకు ముందు వచ్చినవారందరు దొంగలును దోచుకొనువారునై యున్నారు; గొర్రెలు వారి శబ్దము వినలేదు.
\v 9 నేనే ద్వారమును; నా ద్వారా ఎవడైన లోపల ప్రవేశించిన యెడల వాడు రక్షింపబడినవాడై, లోపలికి పోవుచు బయటికి వచ్చుచు మేత మేయుచునుండును.
\v 10 దొంగ దొంగతనమును హత్యను నాశనమును చేయుటకు వచ్చును గాని మరి దేనికిని రాడు; గొర్రెలకు జీవము కలుగుటకును అది సమృధ్ధిగా కలుగుటకును నేను వచ్చితినని మీతో నిశ్చయముగా చెప్పుచున్నాను.
\v 11 నేను గొర్రెలకు మంచి కాపరిని; మంచి కాపరి గొర్రెలకొరకు తన ప్రాణము పెట్టును.
\v 12 జీతగాడు గొర్రెల కాపరికాడు గనుక గొర్రెలు తనవికానందున తోడేలు వచ్చుట చూచి గొర్రెలను విడిచిపెట్టి పారిపోవును, తోడేలు ఆ గొర్రెలను పట్టి చెదరగొట్టును.
\v 13 జీతగాడు జీతగాడే గనుక గొర్రెలనుగూర్చి లక్ష్యము చేయక పారిపోవును.
\v 14 నేను గొర్రెల మంచి కాపరిని.
\v 15 తండ్రి నన్ను ఏలాగున ఎరుగునో నేను తండ్రిని ఏలాగు ఎరుగుదునో ఆలాగే నేను నా గొర్రెలను ఎరుగుదును, నా గొర్రెలు నన్ను ఎరుగును. మరియు గొర్రెలకొరకు నా ప్రాణము పెట్టుచున్నాను.
\v 16 ఈ దొడ్డివికాని వేరే గొర్రెలును నాకు కలవు; వాటినికూడ నేను తోడుకొని రావలెను, అవి నా శబ్దము వినును, అప్పుడు మంద యొక్కటియు గొర్రెల కాపరి యొక్కడును అగును.
\v 17 నేను దాని మరల తీసికొనునట్లు నా ప్రాణము పెట్టుచున్నాను; ఇందువలననే నా తండ్రి నన్ను ప్రేమించుచున్నాడు.
\v 18 ఎవడును నా ప్రాణము తీసికొనడు; నా అంతట నేనే దాని పెట్టుచున్నాను; దాని పెట్టుటకు నాకు అధికారము కలదు, దాని తిరిగి తీసికొనుటకును నాకు అధికారము కలదు; నా తండ్రివలన ఈ ఆజ్ఞ పొందితిననెను.
\p
\v 19 ఈ మాటలనుబట్టి యూదులలో మరల భేదము పుట్టెను.
\v 20 వారిలో అనేకులు--వాడు దయ్యము పట్టినవాడు, వెర్రివాడు; వాని మాట ఎందుకు వినుచున్నారనిరి.
\v 21 మరి కొందరు -- ఇవి దయ్యము పట్టినవాని మాటలుకావు; దయ్యము గుడ్డివారి కన్నులు తెరవగలదా అనిరి.
\p
\v 22 ఆలయ ప్రతిష్ఠితపండుగ యెరూషలేములో జరుగుచుండెను.
\v 23 అది శీతకాలము. అప్పుడు యేసు దేవాలయములో సొలొమోను మంటపమున తిరుగుచుండగా
\v 24 యూదులు ఆయనచుట్టు పోగై -- యెంతకాలము మమ్మును సందేహపెట్టుదువు? నీవు క్రీస్తువైతే మాతో స్పష్టముగా చెప్పుమనిరి.
\v 25 అందుకు యేసు--మీతో చెప్పితిని గాని మీరు నమ్మరు, నేను నా తండ్రి నామమందు చేయుచున్న క్రియలు నన్ను గూర్చి సాక్ష్యమిచ్చుచున్నవి.
\v 26 అయితే మీరు నా గొర్రెలలో చేరినవారు కారు గనుక మీరు నమ్మరు.
\v 27 నా గొర్రెలు నా శబ్దము వినును, నేను వాటి నెరుగుదును, అవి నన్ను వెంబడించును.
\v 28 నేను వాటికి నిత్యజీవమునిచ్చుచున్నాను గనుక అవి ఎన్నటికిని నశింపవు, ఎవడును వాటిని నా చేతిలోనుండి అపహరింపడు.
\v 29 వాటిని నాకిచ్చిన నా తండ్రి అందరికంటె గొప్పవాడు గనుక నా తండ్రి చేతిలోనుండి యెవడును వాటిని అపహరింపలేడు;
\v 30 నేనును తండ్రియును ఏకమై యున్నామని వారితో చెప్పెను.
\v 31 యూదులు ఆయనను కొట్టవలెనని మరల రాళ్లు చేత పట్టుకొనగా
\v 32 యేసు -- తండ్రి యొద్దనుండి అనేకమైన మంచి క్రియలను మీకు చూపితిని; వాటిలో ఏ క్రియ నిమిత్తము నన్ను రాళ్లతో కొట్టుదురని వారినడిగెను.
\v 33 అందుకు యూదులు--నీవు మనుష్యుడవైయుండి దేవుడనని చెప్పుకొనుచున్నావు గనుక దేవదూషణ చేసినందుకే నిన్ను రాళ్లతో కొట్టుదుము గాని మంచి క్రియ చేసినందుకు కాదని ఆయనతో చెప్పిరి.
\v 34 అందుకు యేసు--మీరు దైవములని నేనంటినని మీ ధర్మశాస్త్రములో వ్రాయబడియుండలేదా?1
\v 35 లేఖనము నిరర్థకము కానేరదు గదా, దేవుని వాక్యమెవరికి వచ్చెనో వారే దైవములని చెప్పినయెడల--నేను దేవుని కుమారుడనని చెప్పినందుకు,
\v 36 తండ్రి ప్రతిష్ఠచేసి యీ లోకములోకి పంపినవానితో -- నీవు దేవదూషణ చేయుచున్నావని చెప్పుదురా?
\v 37 నేను నాతండ్రి క్రియలు చేయనియెడల నన్ను నమ్మకుడి,
\v 38 చేసినయెడల నన్ను నమ్మకున్నను, తండ్రి నాయందును నేను తండ్రియందును ఉన్నామని మీరు గ్రహించి తెలిసికొనునట్లు ఆ క్రియలను నమ్ముడని వారితో చెప్పెను.
\v 39 వారు మరల ఆయనను పట్టుకొన చూచిరి గాని ఆయన వారి చేతినుండి తప్పించుకొని పోయెను.
\p
\v 40 యొర్దాను అద్దరిని యోహాను మొదట బాప్తిస్మమిచ్చుచుండిన స్థలమునకు ఆయన తిరిగి వెళ్లి అక్కడనుండెను.
\v 41 అనేకులు ఆయనయొద్దకు వచ్చి--యోహాను ఏ సూచకక్రియను చేయలేదు గాని యీయననుగూర్చి యోహాను చెప్పిన సంగతులన్నియు సత్యమైన వనిరి.
\v 42 అక్కడ అనేకులు ఆయనయందు విశ్వాసముంచిరి.
\c 11
\p
\v 1 మరియ, ఆమె సహోదరియైన మార్త, అనువారి గ్రామమైన బేతనియలోనున్న లాజరు అను ఒకడు రోగియాయెను.
\v 2 ఈ లాజరు ప్రభువునకు అత్తరుపూసి తలవెండ్రుకలతో ఆయన పాదములు తుడిచిన మరియకు సహోదరుడు.
\v 3 అతని అక్క చెల్లెండ్లు -- ప్రభువా, యిదిగో నీవు ప్రేమించువాడు రోగియై యున్నాడని ఆయనయొద్దకు వర్తమానము పంపిరి.
\v 4 యేసు అది విని--యీ వ్యాధి మరణార్థమై వచ్చినది కాదు గాని దేవుని కుమారుడు దానివలన మహిమ పరచబడునట్లు దేవుని మహిమార్థమై వచ్చినదనెను.
\v 5 యేసు మార్తను ఆమె సహోదరిని లాజరును ప్రేమించెను.
\v 6 అతడు రోగియైయున్నాడని యేసు వినినప్పుడు తానున్నచోటనే యింక రెండుదినములు నిలిచెను.
\v 7 అటుపిమ్మట ఆయన--మనము యూదైయకు తిరిగి వెళ్లుదమని తన శిష్యులతో చెప్పగా
\v 8 ఆయన శిష్యులు--బోధకుడా, యిప్పుడే యూదులు నిన్ను రాళ్లతో కొట్ట చూచుచుండిరే; అక్కడికి తిరిగి వెళ్లుదువా అని ఆయన నడిగిరి.
\v 9 అందుకు యేసు--పగలు పంన్నెండు గంటలున్నవి గదా; ఒకడు పగటివేళ నడిచినయెడల ఈ లోకపు వెలుగును చూచును గనుక తొట్రుపడడు.
\v 10 అయితే రాత్రివేళ ఒకడు నడిచినయెడల వానియందు వెలుగులేదు గనుక వాడు తొట్రుపడునని చెప్పెను.
\v 11 ఆయన ఈ మాటలు చెప్పిన తరువాత -- మన స్నేహితుడైన లాజరు నిద్రించుచున్నాడు; అతని మేలుకొలుప వెళ్లుచున్నానని వారితో చెప్పగా
\v 12 శిష్యులు -- ప్రభువా, అతడు నిద్రించినయెడల బాగుపడుననిరి.
\v 13 యేసు అతని మరణమునుగూర్చి ఆ మాట చెప్పెను గాని వారు ఆయన నిద్ర విశ్రాంతిని గూర్చి చెప్పెననుకొనిరి.
\v 14 కావున యేసు -- లాజరు చనిపోయెను,
\v 15 మీరు నమ్మునట్లు నేనక్కడ ఉండలేదని మీ నిమిత్తము సంతోషించుచున్నాను; అయినను అతనియొద్దకు మనము వెళ్లుదము రండని స్పష్టముగా వారితో చెప్పెను.
\v 16 అందుకు దిదుమ అనబడిన తోమా--ఆయనతో కూడ చనిపోవుటకు మనమును వెళ్లుదమని తనతోటి శిష్యులతో చెప్పెను.
\p
\v 17 యేసు వచ్చి అదివరకే అతడు నాలుగు దినములు సమాధిలో ఉండెనని తెలిసికొనెను.
\v 18 బేతనియ యెరూషలేముకు సమీపమై యుండెను; దానికి ఇంచుమించు కోసెడు దూరము
\v 19 గనుక యూదులలో అనేకులు వారి సహోదరునిగూర్చి మార్తను మరియను పరామర్శించుటకై వారియొద్దకు వచ్చియుండిరి.
\v 20 మార్త యేసు వచ్చుచున్నాడని విని ఆయనను ఎదుర్కొన వెళ్లెను గాని మరియ యింటిలో కూర్చుండి యుండెను.
\v 21 మార్త యేసును చూచి -- ప్రభువా, నీవిక్కడ ఉండినయెడల నా సహోదరుడు చావకుండును.
\v 22 ఇప్పుడైనను నీవు దేవుని ఏమడిగినను దేవుడు నీకనుగ్రహించునని యెరుగుదుననెను.
\v 23 యేసు -- నీ సహోదరుడు మరల లేచునని ఆమెతో చెప్పగా
\v 24 మార్త ఆయనను చూచి--అంత్యదినమున పునరుత్థానమందు లేచునని యెరుగుదుననెను.
\v 25 అందుకు యేసు--నేనే పునరుత్థానమును జీవమునై యున్నాను; నాయందు విశ్వాసముంచువాడు చనిపోయినను బ్రదుకును;
\v 26 బ్రదికి నాయందు విశ్వాసముంచు ప్రతివాడును ఎన్నటికిని చనిపోడు. ఈ మాట నమ్ముచున్నావా? అని ఆమెను నడిగెను.
\v 27 ఆమె -- అవును ప్రభువా, నీవు లోకమునకు రావలసిన దేవుని కుమారుడవైన క్రీస్తువని నమ్ముచున్నానని ఆయనతో చెప్పెను.
\v 28 ఆమె యీ మాట చెప్పి వెళ్లి--బోధకుడు వచ్చి నిన్ను పిలుచుచున్నాడని చెప్పి తన సహోదరియైన మరియను రహస్యముగా పిలిచెను.
\v 29 ఆమె విని త్వరగా లేచి ఆయనయొద్దకు వచ్చెను.
\v 30 యేసు ఇంక ఆ గ్రామములోకి రాక, మార్త ఆయనను కలిసికొనిన చోటనే యుండెను
\v 31 గనుక యింటిలో మరియతో కూడనుండి ఆమెను పరామర్శించుచుండిన యూదులు మరియ త్వరగా లేచి వెళ్లుట చూచి, ఆమె సమాధియొద్ద ఏడ్చుటకు అక్కడికి వెళ్లుచున్నదనుకొని ఆమె వెంట వెళ్లిరి.
\v 32 అంతట మరియ యేసు ఉన్న చోటికి వచ్చి, ఆయనను చూచి, ఆయన పాదములమీద పడి -- ప్రభువా, నీవిక్కడ ఉండినయెడల నా సహోదరుడు చావకుండుననెను.
\v 33 ఆమె యేడ్చుటయు, ఆమెతో కూడ వచ్చిన యూదులు ఏడ్చుటయు యేసు చూచి కలవరపడి ఆత్మలో మూలుగుచు -- అతని నెక్కడ నుంచితిరని అడుగగా,
\v 34 వారు -- ప్రభువా, వచ్చి చూడుమని ఆయనతో చెప్పిరి.
\v 35 యేసు కన్నీళ్లు విడిచెను.
\v 36 కాబట్టి యూదులు-అతనిని ఏలాగు ప్రేమించెనో చూడుడని చెప్పుకొనిరి.
\v 37 వారిలో కొందరు-- ఆ గుడ్డివాని కన్నులు తెరచినవాడైన యీయన, యితనిని చావకుండ చేయలేడా అని చెప్పిరి.
\v 38 యేసు మరల తనలో మూలుగుచు సమాధియొద్దకు వచ్చెను. అది యొక గుహ, దానిమీద ఒక రాయి పెట్టియుండెను.
\v 39 యేసు--రాయి తీసివేయుడని చెప్పగా చనిపోయినవాని సహోదరియైన మార్త--ప్రభువా, అతడు చనిపోయి నాలుగు దినములైనది గనుక ఇప్పటికి వాసనకొట్టునని ఆయనతో చెప్పెను.
\v 40 అందుకు యేసు-- నీవు నమ్మినయెడల దేవుని మహిమ చూతువని నేను నీతో చెప్పలేదా అని ఆమెతో అనెను;
\v 41 అంతట వారు ఆ రాయి తీసివేసిరి. యేసు కన్నులు పైకెత్తి-- తండ్రీ, నీవు నా మనవి వినినందున నీకు కృతజ్ఞతాస్తుతులు చెల్లించుచున్నాను.
\v 42 నీవు ఎల్లప్పుడును నా మనవి వినుచున్నావని నేనెరుగుదును గాని నీవు నన్ను పంపితివని చుట్టు నిలిచియున్న యీ జనసమూహము నమ్మునట్లు వారినిమిత్తమై యీ మాట చెప్పితిననెను.
\v 43 ఆయన ఆలాగు చెప్పి -- లాజరూ, బయటికి రమ్మని బిగ్గరగా చెప్పగా
\v 44 చనిపోయినవాడు, కాళ్లు చేతులు ప్రేతవస్త్రములతో కట్టబడినవాడై వెలుపలికి వచ్చెను; అతని ముఖమునకు రుమాలు కట్టియుండెను. అంతట యేసు -- మీరు అతని కట్లు విప్పి పోనియ్యుడని వారితో చెప్పెను.
\p
\v 45 మరియయొద్దకు వచ్చి ఆయన చేసిన కార్యమును చూచిన యూదులలో అనేకులు ఆయనయందు విశ్వాసముంచిరికాని
\v 46 వారిలో కొందరు పరిసయ్యుల యొద్దకు వెళ్లి యేసుచేసిన కార్యములను గూర్చి వారితో చెప్పిరి.
\p
\v 47 కాబట్టి ప్రధానయాజకులును పరిసయ్యులును మహా సభను సమకూర్చి--మనమేమి చేయుచున్నాము? ఈ మనుష్యుడు అనేకమైన సూచకక్రియలు చేయుచున్నాడే.
\v 48 మన మాయనను ఈలాగు చూచుచు ఊరకుండినయెడల అందరు ఆయనయందు విశ్వాస ముంచెదరు; అప్పుడు రోమీయులువచ్చి మన స్థలమును మన జనమును ఆక్రమించుకొందురని చెప్పిరి.
\v 49 అయితే వారిలో కయప అను ఒకడు ఆ సంవత్సరము ప్రధాన యాజకుడై యుండి -- మీ కేమియు తెలియదు.
\v 50 (మన) జనమంతయు నశింపకుండునట్లు ఒక మనుష్యుడు ప్రజలకొరకు చనిపోవుట మీకు ఉపయుక్తమని మీరు ఆలోచించుకొనరు అని వారితో చెప్పెను.
\v 51 తనంతట తానే యీలాగు చెప్పలేదు గాని ఆ సంవత్సరము ప్రధానయాజకుడై యుండెను గనుక
\v 52 యేసు ఆ జనముకొరకును, ఆ జనముకొరకుమాత్రమేగాక చెదరిపోయిన దేవుని పిల్లలను ఏకముగా సమకూర్చుటకును, చావనైయున్నాడని ప్రవచించెను.
\v 53 కాగా ఆ దినమునుండి వారు ఆయనను చంప నాలోచించుచుండిరి.
\p
\v 54 కాబట్టి యేసు అప్పటినుండి యూదులలో బహిరంగముగా సంచరింపక, అక్కడనుండి అరణ్యమునకు సమీపప్రదేశములోనున్న ఎఫ్రాయిమను ఊరికి వెళ్లి, అక్కడ తన శిష్యులతోకూడ ఉండెను.
\v 55 మరియు యూదుల పస్కాపండుగ సమీపమై యుండెను గనుక అనేకులు తమ్మునుతాము శుద్ధిచేసికొనుటకై పస్కా రాకమునుపే పల్లెటూళ్లలోనుండి యెరూషలేమునకు వచ్చిరి.
\v 56 వారు యేసును వెదకుచు దేవాలయములో నిలువబడి--మీకేమి తోచుచున్నది? ఆయన పండుగకు రాడా యేమి? అని యొకనితో ఒకడు చెప్పుకొనిరి.
\v 57 ప్రధానయాజకులును పరిసయ్యులును ఆయన ఎక్కడ ఉన్నది ఎవనికైనను తెలిసియున్న పక్షమున తాము ఆయనను పట్టుకొనగలందులకై తమకు తెలియజేయవలెనని ఆజ్ఞాపించి యుండిరి.
\c 12
\p
\v 1 మృతులలోనుండి యేసుచేత లేపబడిన లాజరు ఉన్న బేతనియకు యేసు పస్కాపండుగకు ఆరు దినములు ముందుగా వచ్చెను. అక్కడ వారు ఆయన కొరకు విందు చేసిరి.
\v 2 మార్త ఉపచారము చేసెను; లాజరు ఆయనతోకూడ భోజమునకు కూర్చున్నవారిలో ఒకడు.
\v 3 అప్పుడు మరియ మిక్కిలి విలువగల అచ్చ జటామాంసి అత్తరు ఒక సేరున్నర యెత్తు తీసికొని, యేసు పాదములకు పూసి తన తలవెండ్రుకలతో ఆయన పాదములు తుడిచెను; ఇల్లు ఆ అత్తరు వాసనతో నిండెను
\v 4 ఆయన శిష్యులలో ఒకడు, అనగా ఆయనను అప్పగింపనైయున్న ఇస్కరియోతు యూదా
\v 5 -- యీ అత్తరెందుకు మున్నూరు దేనారములకు అమ్మి1 బీదలకు ఇయ్యలేదనెను.
\v 6 వాడీలాగు చెప్పినది బీదలమీద శ్రధ్ధకలిగి కాదుగాని వాడు దొంగయై యుండి, తన దగ్గిర డబ్బు సంచి యుంచుకొని అందులో వేయబడినది ఎత్తికొని పోవుచువచ్చెను గనుక ఆలాగు చెప్పెను.
\v 7 కాబట్టి యేసు -- నన్ను పాతిపెట్టు దినమునకు ఆమెను దీని నుంచుకొననియ్యుడి;
\v 8 బీదలు ఎల్లప్పుడును మీతో కూడ ఉందురుగాని నేనెల్లప్పుడు మీతో ఉండనని చెప్పెను.
\p
\v 9 యూదులలో సామాన్యజనులు ఆయన అక్కడ ఉన్నాడని తెలిసికొని, యేసును చూచుటకు మాత్రమే గాక మృతులలోనుండి ఆయన లేపిన లాజరునుకూడ చూడవచ్చిరి.
\v 10 అతని చూచిన యూదులలో అనేకులు తమవారిని విడిచి యేసునందు విశ్వాసముంచిరి గనుక
\v 11 ప్రధానయాజకులు లాజరునుకూడ చంప నాలోచనచేసిరి.
\p
\v 12 మరునాడు ఆ పండుగకు వచ్చిన బహు జనసమూహము యేసు యెరూషలేముకు వచ్చుచున్నాడని విని
\v 13 ఖర్జూరపుమట్టలు పట్టుకొని ఆయనను ఎదుర్కొనబోయి -- జయము, ప్రభువు పేరట వచ్చుచున్న ఇశ్రాయేలు రాజు స్తుతింపబడునుగాక అని కేకలువేసిరి.
\v 14 --సీయోను కుమారీ, భయపడకుము, ఇదిగో
\q1 నీ రాజు గాడిదపిల్లమీద ఆసీనుడై వచ్చుచున్నాడు1
\nb
\v 15 అని వ్రాయబడినప్రకారము యేసు ఒక చిన్న గాడిదను కనుగొని దానిమీద కూర్చుండెను.
\v 16 ఆయన శిష్యులు ఈ మాటలు మొదట గ్రహింపలేదు గాని యేసు మహిమపరచబడినప్పుడు అవి ఆయననుగూర్చి వ్రాయబడెననియు, వారాయనకు వాటిని చేసిరనియు జ్ఞాపకమునకు తెచ్చుకొనిరి.
\v 17 ఆయన లాజరును సమాధిలోనుండి పిలిచి మృతులలోనుండి అతని లేపినప్పుడు ఆయనతో కూడ ఉండిన జనులు సాక్ష్యమిచ్చిరి.
\v 18 అందుచేత ఆయన ఆ సూచకక్రియ చేసెనని జనులు విని ఆయనను ఎదుర్కొనబోయిరి.
\v 19 కావున పరిసయ్యులు ఒకరితో ఒకరు--మన ప్రయత్నములెట్లు నిష్‌ప్రయోజనమై పోయినవో చూడుడి. ఇదిగో లోకము ఆయనవెంట పోయినదని చెప్పుకొనిరి.
\p
\v 20 ఆ పండుగలో ఆరాధింపవచ్చినవారిలో కొందరు హెల్లేనీయులుండిరి.
\v 21 వారు గలిలైయలోని బేత్సయిదావాడైన ఫిలిప్పునొద్దకు వచ్చి--అయ్యా, మేము యేసును చూడగోరుచున్నామని అతనితో చెప్పగా
\v 22 ఫిలిప్పు వచ్చి అంద్రెయతో చెప్పెను, అంద్రెయయు ఫిలిప్పును వచ్చి యేసుతో చెప్పిరి.
\v 23 అందుకు యేసు వారితో ఇట్లనెను -- మనుష్యకుమారుడు మహిమ పొందవలసిన గడియ వచ్చియున్నది.
\v 24 గోధుమగింజ భూమిలో పడి చావకుండినయెడల అది ఒంటిగానే యుండును; అది చచ్చినయెడల విస్తారముగా ఫలించును.
\v 25 తన ప్రాణమును ప్రేమించువాడు దాని నశింపజేయువాడు; ఈ లోకములో తన ప్రాణమును ద్వేషించువాడు నిత్యజీవార్థమై దాని కాపాడువాడని మీతో నిశ్చయముగా చెప్పుచున్నాను.
\v 26 ఒకడు నన్ను సేవించినయెడల నన్ను వెంబడింపవలెను; అప్పుడు నేను ఎక్కడ ఉందునో అక్కడ నా సేవకుడును ఉండును; ఒకడు నన్ను సేవించినయెడల నా తండ్రి అతని ఘనపరచును.
\v 27 ఇప్పుడు నా ప్రాణము కలవరపడుచున్నది; నేనేమందును? -- తండ్రీ, యీ గడియ నాకు తటస్థింపకుండ నన్ను తప్పించుము; అయినను ఇందుకోసరమే నేను ఈ గడియకు వచ్చితిని;
\v 28 తండ్రీ, నీ నామము మహిమపరచుమని చెప్పెను. అంతట--నేను దానిని మహిమపరచితిని, మరల మహిమ పరతును అని నొక శబ్దము ఆకాశము నుండి వచ్చెను.
\v 29 కాబట్టి అక్కడ నిలుచుండి వినిన జనసమూహము -- ఉరిమెను అనిరి. మరికొందరు -- దేవదూత యొకడు ఆయనతో మాటలాడెననిరి.
\v 30 అందుకు యేసు -- ఈ శబ్దము నాకొరకు రాలేదు మీకొరకే వచ్చెను.
\v 31 ఇప్పుడు ఈ లోకమునకు తీర్పు జరుగుచున్నది, ఇప్పుడు ఈ లోకాధికారి బయటకు తోసివేయబడును;
\v 32 నేను భూమిమీదనుండి పైకెత్తబడినప్పుడు అందరిని నాయొద్దకు ఆకర్షించుకొందునని చెప్పెను.
\v 33 తాను ఏవిధముగా మరణము పొందవలసి యుండెనో సూచించుచు ఆయన ఈ మాట చెప్పెను.
\v 34 జనసమూహము -- క్రీస్తు ఎల్లప్పుడు ఉండునని ధర్మశాస్త్రము చెప్పుట వింటిమి. -- మనుష్యకుమారుడు పైకెత్తబడవలెనని నీవు చెప్పుచున్న సంగతి ఏమిటి? మనుష్యకుమారుడగు ఈయన ఎవడని ఆయన నడిగిరి.
\v 35 అందుకు యేసు -- ఇంక కొంతకాలము వెలుగు మీమధ్య ఉండును; చీకటి మిమ్మును కమ్ముకొనకుండునట్లు మీకు కలిగియున్న వెలుగు కొలది నడువుడి; చీకటిలో నడుచువాడు తాను ఎక్కడికి పోవుచున్నాడో యెరుగడు.
\v 36 మీరు వెలుగు సంబంధులగునట్లు2 మీకు కలిగియున్న వెలుగు కొలది వెలుగునందు విశ్వాసముంచుడని వారితో చెప్పెను.
\p
\v 37 యేసు ఈ మాటలు చెప్పి వెళ్లి వారికి కనబడకుండ దాగియుండెను. ఆయన వారియెదుట ఇన్ని సూచక క్రియలుచేసినను వారాయనయందు విశ్వాసముంచరైరి.
\q1
\v 38 --ప్రభువా, మా వర్తమానము నమ్మినవాడెవడు?
\q1 ప్రభువుయొక్క బాహువు ఎవనికి బయలుపరచబడెను?3
\nb అని ప్రవక్తయైన యెషయా చెప్పిన వాక్యము నెరవేరునట్లు ఇది జరిగెను.
\v 39-40 ఇందుచేత వారు నమ్మలేక పోయిరి, ఏలయనగా--
\q1 వారు కన్నులతో చూచి హృదయముతో గ్రహించి
\q1 మనస్సు మార్చుకొని నావలన స్వస్థపరచబడకుండునట్లు
\q1 ఆయన వారి కన్నులకు అంధత్వము కలుగజేసి
\q1 వారి హృదయము కఠినపరచెను
\nb అని యెషయా మరియొక చోట చెప్పెను.
\v 41 యెషయా ఆయన మహిమను చూచినందున2 ఆయననుగూర్చి బోధించుచు ఈ మాటలు చెప్పెను.
\v 42 అధికారులలో అనేకులు ఆయనయందు విశ్వాసముంచిరి గాని సమాజములోనుండి వెలివేయబడుదుమేమో యని పరిసయ్యులకు భయపడి వారు ఒప్పుకొనలేదు.
\v 43 వారు దేవుని మెప్పుకంటె మనుష్యుల మెప్పును ఎక్కువగా అపేక్షించిరి.
\p
\v 44 అంతట యేసు బిగ్గరగా ఇట్లనెను–నాయందు విశ్వాస ముంచువాడు నాయందు కాదు నన్ను పంపిన వానియందే విశ్వాసముంచుచున్నాడు.
\v 45 నన్ను చూచువాడు నన్ను పంపినవానినే చూచుచున్నాడు.
\v 46 నాయందు విశ్వాసముంచు ప్రతివాడు చీకటిలో నిలిచియుండకుండునట్లు నేను ఈ లోకమునకు వెలుగుగా వచ్చియున్నాను.
\v 47 ఎవడైనను నా మాటలు వినియు వాటిని గైకొనకుండిన పక్షమున నేనతనికి తీర్పు తీర్చను; నేను లోకమును రక్షించుటకే వచ్చితినిగాని లోకమునకు తీర్పు తీర్చుటకు రాలేదు.
\v 48 నన్ను నిరాకరించి నా మాటలను అంగీకరింపనివానికి తీర్పు తీర్చువాడొకడు కలడు; నేను చెప్పిన మాటయే అంత్యదినమందు వానికి తీర్పు తీర్చును.
\v 49 ఏలయనగా నాయంతట నేనే మాటలాడలేదు; నేను ఏమనవలెనో యేమి మాటలాడవలెనో దానినిగూర్చి నన్ను పంపిన తండ్రియే నాకాజ్ఞ ఇచ్చియున్నాడు.
\v 50 మరియు ఆయన ఆజ్ఞ నిత్యజీవమని నేనెరుగుదును గనుక నేను చెప్పు సంగతులను తండ్రి నాతో చెప్పిన ప్రకారము చెప్పుచున్నాననెను.
\c 13
\p
\v 1 తాను ఈ లోకమునుండి తండ్రియొద్దకు వెళ్లవలసిన గడియ వచ్చెనని యేసు పస్కాపండుగకు ముందే యెరిగినవాడై, లోకములోనున్న తనవారిని ప్రేమించి, వారిని సంపూర్ణముగా3 ప్రేమించెను.
\v 2 వారు భోజనము చేయుచుండగా ఆయనను అప్పగింపవలెనని సీమోను కుమారుడగు ఇస్కరియోతు యూదా హృదయములో అపవాది4 యింతకుముందు ఆలోచన పుట్టించి యుండెను గనుక
\v 3 తండ్రి తన చేతికి సమస్తము అప్పగించెననియు, తాను దేవునియొద్ద నుండి బయలుదేరి వచ్చెననియు, దేవునియొద్దకు వెళ్లవలసియున్నదనియు యేసు ఎరిగి
\v 4 భోజనపంక్తిలోనుండి లేచి తన పైవస్త్రము అవతల పెట్టివేసి, యొక తువాలు తీసికొని నడుముకు కట్టుకొనెను.
\v 5 అంతట పళ్లెములో నీళ్లుపోసి శిష్యుల పాదములు కడుగుటకును, తాను కట్టుకొనియున్న తువాలుతో తుడుచుటకును మొదలుపెట్టెను.
\v 6 ఇట్లు చేయుచు ఆయన సీమోను పేతురునొద్దకు వచ్చినప్పుడు అతడు -- ప్రభువా, నీవు నా పాదములు కడుగుదువా? అని ఆయనతో అనెను.
\v 7 అందుకు యేసు-- నేను చేయుచున్నది ఇప్పుడు నీకు తెలియదుగాని యికమీదట తెలిసికొందువని అతనితో చెప్పగా
\v 8 పేతురు -- నీవెన్నడును నా పాదములు కడుగరాదని ఆయనతో అనెను. అందుకు యేసు -- నేను నిన్ను కడుగనియెడల నాతో నీకు పాలు లేదనెను.
\v 9 సీమోను పేతురు--ప్రభువా, నా పాదములు మాత్రమే గాక నా చేతులు నా తలకూడ కడుగుమని ఆయనతో చెప్పెను.
\v 10 యేసు అతని చూచి -- స్నానము చేసినవాడు పాదములు తప్ప మరేమియు కడుగుకొన నక్కరలేదు, అతడు కేవలము పవిత్రుడయ్యెను. మీరును పవిత్రులు కాని మీలో అందరు పవిత్రులు కారనెను.
\v 11 తన్ను అప్పగించువానిని ఎరిగెను గనుక -- మీలో అందరు పవిత్రులు కారని ఆయన చెప్పెను.
\p
\v 12 వారి పాదములు కడిగి తన పైవస్త్రము వేసికొనిన తరువాత, ఆయన మరల కూర్చుండి -- నేను మీకు చేసిన పని మీకు తెలిసినదా?
\v 13 బోధకుడనియు ప్రభువనియు మీరు నన్ను పిలుచుచున్నారు; నేను మీకు బోధకుడను ప్రభువును గనుక మీరిట్లు పిలుచుట న్యాయమే.
\v 14 కాబట్టి ప్రభువును బోధకుడనైన నేను మీ పాదములు కడిగినయెడల మీరు ఒకరి పాదములను ఒకరు కడుగవలసినదే.
\v 15 నేను మీకు చేసిన ప్రకారము మీరును చేయవలెనని మీకు మాదిరిగా ఈలాగు చేసితిని.
\v 16 దాసుడు తన యజమానునికంటె గొప్పవాడు కాడు, అపొస్తలుడు5 తన్ను పంపినవానికంటె గొప్పవాడు కాడని మీతో నిశ్చయముగా చెప్పుచున్నాను.
\v 17 ఈ సంగతులు మీరు ఎరుగుదురు గనుక వీటిని చేసినయెడల మీరు ధన్యులగుదురు.
\v 18 మిమ్ము నందరినిగూర్చి నేను చెప్పలేదు; నేను ఏర్పరచుకొనినవారిని ఎరుగుదును గాని
\q1 -- నాతో కూడ భోజనముచేయువాడు
\q1 నాకు విరోధముగా తన మడమ ఎత్తెను6
\p అను లేఖనము నెరవేరుటకై (యీలాగు జరుగును.)
\v 19 జరిగినప్పుడు నేనే ఆయననని మీరు నమ్మునట్లు అది జరుగకమునుపు మీతో చెప్పుచున్నాను.
\v 20 నేనెవని పంపుదునో వాని చేర్చుకొనువాడు నన్ను చేర్చుకొనువాడగును; నన్ను చేర్చుకొనువాడు నన్ను పంపినవాని చేర్చుకొనువాడగునని మీతో నిశ్చయముగా చెప్పుచున్నానని వారితో అనెను.
\p
\v 21 యేసు ఈ మాటలు పలికిన తరువాత ఆత్మలో కలవరపడి-- మీలో ఒకడు నన్ను అప్పగించునని మీతో నిశ్చయముగా చెప్పుచున్నానని రూఢిగా చెప్పెను
\v 22 ఆయన ఎవనిగూర్చి యీలాగు చెప్పెనో అని శిష్యులు సందేహపడుచు ఒకరితట్టు ఒకరు చూచుకొనుచుండగా
\v 23 ఆయన శిష్యులలో యేసు ప్రేమించిన యొకడు యేసు రొమ్మున ఆనుకొనుచుండెను
\v 24 గనుక ఎవనిగూర్చి ఆయన చెప్పెనో అది తమకు చెప్పుమని సీమోను పేతురు అతనికి సైగ చేసెను.
\v 25 అతడు యేసు రొమ్మున ఆనుకొనుచు-- ప్రభువా, వాడెవడని ఆయనను అడిగెను.
\v 26 అందుకు యేసు-- నేనొక ముక్క ముంచి యెవని కిచ్చెదనో వాడే అని చెప్పి, యొక ముక్క ముంచి సీమోను కుమారుడగు ఇస్కరియోతు యూదా కిచ్చెను;
\v 27 వాడు ఆ ముక్క పుచ్చుకొనగానే సాతాను వానిలో ప్రవేశించెను. యేసు-- నీవు చేయు చున్నది త్వరగా చేయుమని వానితో చెప్పగా
\v 28 ఆయన ఎందునిమిత్తము అతనితో ఆలాగు చెప్పెనో అది భోజనమునకు కూర్చుండినవారిలో ఎవనికిని తెలియలేదు.
\v 29 డబ్బుసంచి యూదాయొద్ద ఉండెను గనుక పండుగకు తమకు కావలసినవాటిని కొనుమని యైనను, బీదలకేమైన ఇమ్మనియైనను యేసు వానితో చెప్పినట్టు కొందరనుకొనిరి.
\v 30 వాడు ఆ ముక్క పుచ్చుకొని వెంటనే బయటికి వెళ్లెను; అప్పుడు రాత్రివేళ.
\p
\v 31 వాడు వెళ్లిన తరువాత యేసు ఇట్లనెను-- ఇప్పుడు మనుష్యకుమారుడు మహిమపరచబడి యున్నాడు; దేవుడును ఆయనయందు మహిమపరచబడి యున్నాడు.
\v 32 దేవుడు ఆయనయందు మహిమపరచబడిన యెడల, దేవుడు తనయందు ఆయనను మహిమపరచును; వెంటనే ఆయనను మహిమపరచును.
\v 33 పిల్లలారా, యింక కొంతకాలము మీతో కూడ ఉందును, మీరు నన్ను వెదకుదురు, నేనెక్కడికి వెళ్లుదునో అక్కడికి మీరు రాలేరని నేను యూదులతో చెప్పినప్రకారము ఇప్పుడు మీతోను చెప్పుచున్నాను.
\v 34 మీరు ఒకనినొకడు ప్రేమింపవలెనని మీకు క్రొత్తఆజ్ఞ ఇచ్చుచున్నాను; నేను మిమ్మును ప్రేమించినట్టే మీరును ఒకనినొకడు ప్రేమింపవలెను.
\v 35 మీరు ఒకనియెడల ఒకడు ప్రేమగలవారైనయెడల దీనిబట్టి మీరు నా శిష్యులని అందరును తెలిసికొందురనెను.
\p
\v 36 సీమోను పేతురు -- ప్రభువా, నీవెక్కడికి వెళ్లుచున్నావని ఆయనను అడుగగా యేసు-- నేను వెళ్లు చున్నచోటికి నీవిప్పుడు నావెంట రాలేవుగానియిటు తరువాత వచ్చెదవని అతనితో చెప్పెను.
\v 37 అందుకు పేతురు -- ప్రభువా, నేనెందుకు ఇప్పుడు నీ వెంట రాలేను? నీకొరకు నా ప్రాణముపెట్టుదునని ఆయనతో చెప్పగా
\v 38 యేసు-- నాకొరకు నీ ప్రాణము పెట్టుదువా? ఆయనను ఎరుగనని నీవు ముమ్మారు చెప్పకముందు కోడికూయదని నీతో నిశ్చయముగా చెప్పుచున్నాననెను.
\c 14
\p
\v 1 మీ హృదయమును కలవరపడనియ్యకుడి; దేవునియందు విశ్వాసముంచుచున్నారు1 నాయందును విశ్వాసముంచుడి.
\v 2 నా తండ్రి యింట అనేక నివాసములు కలవు, లేనియెడల మీతో చెప్పుదును; మీకు స్థలము సిద్ధపరచ వెళ్లుచున్నాను.
\v 3 నేను వెళ్లి మీకు స్థలము సిద్ధపరచినప్పుడు, నేనుండు స్థలములో మీరును ఉండులాగున మరల వచ్చి నాయొద్ద నుండుటకు మిమ్మును తీసికొని పోవుదును.
\v 4 నేను వెళ్లుచున్న స్థలమునకు మార్గము మీకు తెలియునని చెప్పెను.
\v 5 అందుకు తోమా-- ప్రభువా, యెక్కడికి వెళ్లుచున్నావో మాకు తెలియదే; ఆ మార్గమేలాగు తెలియునని ఆయన నడుగగా
\v 6 యేసు -- నేనే మార్గమును, సత్యమును, జీవమునై యున్నాను; నా ద్వారానే తప్ప యెవడును తండ్రియొద్దకు రాడు.
\v 7 మీరు నన్ను ఎరిగియుంటే నా తండ్రిని ఎరిగియుందురు; ఇప్పటినుండి మీరాయనను ఎరుగుదురు, ఆయనను చూచియున్నారని చెప్పెను.
\v 8 అప్పుడు ఫిలిప్పు-- ప్రభువా, తండ్రిని మాకు కనుపరుచుము, మాకంతే చాలునని ఆయనతో చెప్పగా
\v 9 యేసు -- ఫిలిప్పూ, నేనింతకాలము మీ యొద్ద ఉండినను నీవు నన్ను ఎరుగవా? నన్ను చూచిన వాడు తండ్రిని చూచియున్నాడు గనుక తండ్రిని మాకు కనుపరచుమని యేల చెప్పుచున్నావు?
\v 10 తండ్రి యందు నేనును నాయందు తండ్రియు ఉన్నామని నీవు నమ్ముటలేదా? నేను మీతో చెప్పుచున్న మాటలు నా అంతట నేనే చెప్పుట లేదు, తండ్రి నాయందు నివసించుచు తన క్రియలు చేయుచున్నాడు.
\v 11 తండ్రియందు నేనును నాయందు తండ్రియు ఉన్నామని నమ్ముడి; లేదా యీ క్రియల నిమిత్తమైనను నన్ను నమ్ముడి.
\v 12 నేను తండ్రియొద్దకు వెళ్లుచున్నాను గనుక నేను చేయు క్రియలు నాయందు విశ్వాసముంచు వాడును చేయును, వాటికంటె మరి గొప్పవియు అతడు చేయునని మీతో నిశ్చయముగా చెప్పుచున్నాను.
\v 13 మీరు నా నామమునుబట్టి దేని నడుగుదురో తండ్రి కుమారుని యందు మహిమపరచబడుటకై దాని చేతును.
\v 14 నా నామమునుబట్టి మీరు నన్నేమి అడిగినను నేను చేతును.
\v 15 మీరు నన్ను ప్రేమించినయెడల నా ఆజ్ఞలను గైకొందురు.
\v 16 నేను తండ్రిని వేడుకొందును, మీయొద్ద ఎల్లప్పుడు ఉండుటకై ఆయన వేరొక ఆదరణకర్తను,2 అనగా సత్యస్వరూపియగు ఆత్మను మీకనుగ్రహించును.
\v 17 లోకము ఆయనను చూడదు, ఆయనను ఎరుగదు గనుక ఆయనను పొందనేరదు; మీరు ఆయనను ఎరుగుదురు. ఆయన మీతో కూడ నివసించును, మీలో ఉండును.
\v 18 మిమ్మును అనాథలనుగా విడువను, మీ యొద్దకు వత్తును. కొంతకాలమైన తరువాత లోకము నన్ను మరి ఎన్నడును చూడదు;
\v 19 అయితే మీరు నన్ను చూతురు. నేను బ్రదుకుచున్నాను గనుక మీరును బ్రదుకుదురు.
\v 20 నేను నా తండ్రియందును, మీరు నాయందును, నేను మీయందును ఉన్నామని ఆ దినమున మీరెరుగుదురు.
\v 21 నా ఆజ్ఞలను అంగీకరించి వాటిని గైకొనువాడే నన్ను ప్రేమించువాడు; నన్ను ప్రేమించువాడు నా తండ్రివలన ప్రేమింపబడును; నేనును వానిని ప్రేమించి వానికి నన్ను ప్రత్యక్షపరచుకొందునని చెప్పెను.
\v 22 ఇస్కరియోతు కాని యూదా-- ప్రభువా, నీవు లోకమునకు కాక మాకు మాత్రమే నిన్ను నీవు ప్రత్యక్షపరచుకొనుటకేమి సంభవించెనని అడుగగా
\v 23 యేసు--ఒకడు నన్ను ప్రేమించువాడైతే నా మాట గైకొనును, అప్పుడు నా తండ్రి వాని ప్రేమించును, మేము వాని యొద్దకు వచ్చి వానియొద్ద నివాసము చేతుము.
\v 24 నన్ను ప్రేమింపనివాడు నా మాటలు గైకొనడు; మీరు వినుచున్న మాట నా మాటకాదు, నన్ను పంపిన తండ్రిదే.
\p
\v 25 నేను మీయొద్ద ఉండగానే యీ మాటలు మీతో చెప్పితిని.
\v 26 ఆదరణకర్త, అనగా తండ్రి నా నామమున పంపబోవు పరిశుద్ధాత్మ1 సమస్తమును మీకు బోధించి నేను మీతో చెప్పిన సంగతులన్నిటిని మీకు జ్ఞాపకము చేయును.
\v 27 సమాధానము మీకనుగ్రహించి వెళ్లుచున్నాను; నా సమాధానమే మీకనుగ్రహించుచున్నాను; లోకమిచ్చునట్టుగా నేను మీకనుగ్రహించుటలేదు; మీ హృదయమును కలవరపడనియ్యకుడి, వెరవనియ్యకుడి.
\v 28 నేను వెళ్లి మీయొద్దకు వచ్చెదనని మీతో చెప్పిన మాట మీరు వింటిరిగదా. తండ్రి నాకంటె గొప్పవాడు గనుక మీరు నన్ను ప్రేమించినయెడల నేను తండ్రియొద్దకు వెళ్లుచున్నానని మీరు సంతోషింతురు.
\v 29 ఈ సంగతి సంభవించినప్పుడు, మీరు నమ్మవలెనని అది సంభవింపకమునుపే మీతో చెప్పుచున్నాను.
\v 30 ఇకను మీతో విస్తరించి మాటలాడను; ఈ లోకాధికారి వచ్చుచున్నాడు. నాతో వానికి సంబంధమేమియు లేదు.
\v 31 అయినను నేను తండ్రిని ప్రేమించుచున్నానని లోకము తెలిసికొనునట్లు తండ్రి నాకు ఆజ్ఞాపించినది నెరవేర్చుటకు నేనీలాగు చేయుచున్నాను. లెండి, యిక్కడనుండి వెళ్లుదము.
\c 15
\p
\v 1 నేను నిజమైన ద్రాక్షావల్లిని, నా తండ్రి వ్యవసాయకుడు.
\v 2 నాలో ఫలింపని ప్రతి తీగెను ఆయన తీసి పారవేయును; ఫలించు ప్రతి తీగె మరి ఎక్కువగా ఫలింపవలెనని దానిలోని (పనికిరాని) తీగెలను తీసివేయును.
\v 3 నేను మీతో చెప్పిన మాటనుబట్టి మీరిప్పుడు పవిత్రులై యున్నారు.
\v 4 నాయందు నిలిచియుండుడి, మీయందు నేనును నిలిచియుందును. తీగె ద్రాక్షావల్లిలో నిలిచియుంటేనేగాని తనంతటతానే యేలాగు ఫలింపదో ఆలాగే నాయందు నిలిచియుంటేనే కాని మీరును ఫలింపరు.
\v 5 ద్రాక్షావల్లిని నేను, తీగెలు మీరు. ఎవడు నాయందు నిలిచియుండునో నేను ఎవనియందు నిలిచియుందునో వాడు బహుగా ఫలించును; నాకు వేరుగా ఉండి మీరేమియు చేయలేరు.
\v 6 ఎవడైనను నాయందు నిలిచియుండని పక్షమున వాడు తీగెవలె బయట పారవేయబడి యెండిపోవును; మనుష్యులు అట్టివాటిని పోగుచేసి అగ్నిలో పారవేతురు, అవి కాలిపోవును.
\v 7 నాయందు మీరును మీయందు నా మాటలును నిలిచియుండినయెడల మీకేది యిష్టమో అడుగుడి, అది మీకు అనుగ్రహింపబడును.
\v 8 మీరు బహుగా ఫలించుటవలన నా తండ్రి మహిమపరచబడును; ఇటువలెనే మీరు నా శిష్యులగుదురు.
\v 9 తండ్రి నన్ను ఏలాగు ప్రేమించెనో నేనును మిమ్మును ఆలాగు ప్రేమించితిని, నా ప్రేమయందు నిలిచియుండుడి.
\v 10 నేను నా తండ్రి ఆజ్ఞలు గైకొని ఆయన ప్రేమయందు నిలిచియున్న ప్రకారము మీరును నా ఆజ్ఞలు గైకొనినయెడల నా ప్రేమయందు నిలిచియుందురు.
\v 11 మీయందు నా సంతోషము ఉండవలెననియు, మీ సంతోషము పరిపూర్ణము కావలెననియు, ఈ సంగతులు మీతో చెప్పుచున్నాను.
\v 12 నేను మిమ్మును ప్రేమించినప్రకారము, మీరొకనినొకడు ప్రేమించవలెననుటయే నా ఆజ్ఞ
\v 13 తన స్నేహితులకొరకు తన ప్రాణము పెట్టువానికంటె ఎక్కువైన ప్రేమగలవాడెవడును లేడు.
\v 14 నేను మీ కాజ్ఞాపించువాటిని చేసినయెడల, మీరు నా స్నేహితులై యుందురు.
\v 15 దాసుడు తన యజమానుడు చేయుదాని ఎరుగడు గనుక ఇక మిమ్మును దాసులని పిలువక స్నేహితులని పిలుచుచున్నాను, ఎందుకనగా నేను నా తండ్రివలన వినిన సంగతులన్నియు మీకు తెలియజేసితిని.
\v 16 మీరు నన్ను ఏర్పరచుకొనలేదు; మీరు నా పేరట తండ్రిని ఏమి అడుగుదురో అది ఆయన మీకనుగ్రహించునట్లు మీరు వెళ్లి ఫలించుటకును, మీ ఫలము నిలిచియుండుటకును నేను మిమ్మును ఏర్పరచుకొని నియమించితిని.
\v 17 మీరు ఒకనినొకడు ప్రేమింపవలెనని యీ సంగతులను మీకు ఆజ్ఞాపించుచున్నాను.
\v 18 లోకము మిమ్మును ద్వేషించినయెడల మీకంటె ముందుగా నన్ను ద్వేషించెనని మీరెరుగుదురు.
\v 19 మీరు లోకసంబంధులైన యెడల లోకము తనవారిని స్నేహించును; అయితే మీరు లోకసంబంధులు కారు; నేను మిమ్మును లోకములోనుండి ఏర్పరచుకొంటిని; అందుచేతనే లోకము మిమ్మును ద్వేషించుచున్నది.
\v 20 -- దాసుడు తన యజమానునికంటె గొప్పవాడు కాడని నేను మీతో చెప్పినమాట జ్ఞాపకముచేసికొనుడి. లోకులు నన్ను హింసించినయెడల మిమ్మునుకూడ హింసింతురు; నా మాట గైకొనినయెడల మీ మాటకూడ గైకొందురు.
\v 21 అయితే వారు నన్ను పంపినవానిని ఎరుగరు గనుక నా నామము నిమిత్తము ఇవన్నియు మీకు చేయుదురు.
\v 22 నేను వచ్చి వారికి బోధింపకుండినయెడల వారికి పాపము లేకపోవును; ఇప్పుడైతే వారి పాపమునకు మిషలేదు.
\v 23 నన్ను ద్వేషించువాడు నా తండ్రినికూడ ద్వేషించుచున్నాడు.
\v 24 ఎవడును చేయని క్రియలు నేను వారి మధ్యను చేయకుండినయెడల వారికి పాపము లేకపోవును; ఇప్పుడైతే వారు నన్నును నా తండ్రినిని చూచి ద్వేషించియున్నారు.
\v 25 అయితే
\q1 --నన్ను నిర్హేతుకముగా ద్వేషించిరి1
\nb అని వారి ధర్మశాస్త్రములో వ్రాయబడిన వాక్యము నెరవేరునట్లు ఈలాగు జరిగెను.
\v 26 తండ్రియొద్దనుండి మీయొద్దకు నేను పంపబోవు ఆదరణకర్త,2 అనగా తండ్రియొద్దనుండి బయలుదేరు సత్యస్వరూపియైన ఆత్మ వచ్చినప్పుడు ఆయన నన్నుగూర్చి సాక్ష్యమిచ్చును.
\v 27 మీరు మొదటనుండి నాయొద్ద ఉన్నవారు గనుక మీరును సాక్ష్యమిత్తురు.
\c 16
\p
\v 1 మీరు అభ్యంతరపడకుండవలెనని యీ మాటలు మీతో చెప్పుచున్నాను.
\v 2 వారు మిమ్మును సమాజమందిరములలోనుండి వెలివేయుదురు; మిమ్మును చంపు ప్రతివాడు తాను దేవునికి సేవచేయుచున్నాడని అనుకొను కాలము వచ్చుచున్నది.
\v 3 వారు తండ్రినిని నన్నును తెలిసికొనలేదు గనుక ఈలాగు చేయుదురు.
\v 4 అవి జరుగుకాలము వచ్చినప్పుడు నేను వాటినిగూర్చి మీతో చెప్పితినని మీరు జ్ఞాపకము చేసికొనులాగున ఈ సంగతులు మీతో చెప్పుచున్నాను; నేను మీతో కూడ ఉంటిని గనుక మొదటనే వీటిని మీతో చెప్పలేదు
\v 5 ఇప్పుడు నన్ను పంపినవానియొద్దకు వెళ్లుచున్నాను--నీవు ఎక్కడికి వెళ్లుచున్నావని మీలో ఎవడును నన్నడుగుటలేదు గాని
\v 6 నేను ఈ సంగతులు మీతో చెప్పినందున మీ హృదయము ధుఃఖముతో నిండియున్నది.
\v 7 అయితే నేను మీతో సత్యము చెప్పుచున్నాను, నేను వెళ్లిపోవుట మీకు ప్రయోజనకరము; నేను వెళ్లనియెడల ఆదరణకర్త2 మీయొద్దకు రాడు; నేను వెళ్ళినయెడల ఆయనను మీయొద్దకు పంపుదును.
\v 8 ఆయన వచ్చి పాపమును గూర్చియు నీతిని గూర్చియు తీర్పును గూర్చియు లోకము ఒప్పుకొనజేయును.
\v 9-11 లోకులు నాయందు విశ్వాసముంచలేదు గనుక పాపమును గూర్చియు, నేను తండ్రియొద్దకు వెళ్లుటవలన మీరికను నన్ను చూడరు గనుక నీతిని గూర్చియు, ఈ లోకాధికారి తీర్పుపొందియున్నాడు గనుక తీర్పును గూర్చియు, ఒప్పుకొనజేయును.
\v 12 నేను మీతో చెప్పవలసినవి ఇంక అనేక సంగతులు కలవు గాని యిప్పుడు మీరు వాటిని సహింపలేరు.
\v 13 అయితే ఆయన, అనగా సత్యస్వరూపియైన ఆత్మ వచ్చినప్పుడు మీరు సత్యమంతయు గ్రహించునట్లు3 ఆయన మిమ్మును నడిపించును; ఆయన తనంతట తానే యేమియు బోధింపక, వేటిని వినునో వాటిని బోధించి, సంభవింపబోవు సంగతులను మీకు తెలియజేయును.
\v 14 ఆయన నావాటిలోనివి తీసికొని మీకు తెలియజేయును గనుక నన్ను మహిమపరచును.
\v 15 తండ్రికి కలిగినవన్నియు నావి, అందుచేత ఆయన నావాటిలోనివి తీసికొని మీకు తెలియజేయునని నేను చెప్పితిని.
\v 16 కొంచెము కాలమైన తరువాత మీరిక నన్ను చూడరు; మరి కొంచెము కాలమునకు నన్ను చూతురని చెప్పెను.
\v 17 కాబట్టి ఆయన శిష్యులలో కొందరు--కొంచెము కాలమైన తరువాత నన్ను చూడరు, మరి కొంచెము కాలమునకు నన్ను చూతురనియు, నేను తండ్రియొద్దకు వెళ్లుచున్నాననియు, ఆయన మనతో చెప్పుచున్నమాట ఏమిటని యొకనితో ఒకడు చెప్పుకొనిరి.
\v 18 -- కొంచెము కాలమని ఆయన చెప్పుచున్న దేమిటి? ఆయన చెప్పుచున్న సంగతి మనకు తెలియదని చెప్పుకొనిరి.
\v 19 వారు తన్ను అడుగ గోరుచుండిరని యేసు యెరిగి వారితో ఇట్లనెను--కొంచెము కాలమైన తరువాత మీరు నన్ను చూడరు, మరి కొంచెము కాలమునకు నన్ను చూచెదరని నేను చెప్పిన మాటనుగూర్చి మీరు ఒకనితో ఒకడు ఆలోచించుకొనుచున్నారా?
\v 20 మీరు ఏడ్చి ప్రలాపింతురు గాని లోకము సంతోషించును; మీరు దుఃఖింతురు గాని మీ దుఃఖము సంతోషమగునని మీతో నిశ్చయముగా చెప్పుచున్నాను.
\v 21 స్త్రీ ప్రసవించునప్పుడు ఆమె గడియ వచ్చెను గనుక ఆమె వేదనపడును; అయితే శిశువు పుట్టగానే లోకమందు నరుడొకడు పుట్టెనను సంతోషముచేత ఆమె ఆ వేదన మరి జ్ఞాపకము చేసికొనదు.
\v 22 అటువలె మీరును ఇప్పుడు దుఃఖపడుచున్నారు గాని మిమ్మును మరల చూచెదను, అప్పుడు మీ హృదయము సంతోషించును, మీ సంతొషమును ఎవడును మీయొద్దనుండి తీసివేయడు.
\v 23 ఆ దినమున మీరు దేని గూర్చియు నన్ను అడుగరు; మీరు తండ్రిని నా పేరట ఏమి అడిగినను ఆయన మీకు అనుగ్రహించునని మీతో నిశ్చయముగా చెప్పుచున్నాను.
\v 24 ఇదివరకు మీరేమియు నా పేరట అడుగలేదు; మీ సంతోషము పరిపూర్ణమగునట్లు అడుగుడి, మీకు దొరకును.
\p
\v 25 ఈ సంగతులు గూఢార్థముగా మీతో చెప్పితిని; అయితే నేనిక ఎన్నడును గూఢార్థముగా మీతో మాటలాడక తండ్రినిగూర్చి మీకు స్పష్టముగా తెలియజెప్పు గడియ వచ్చుచున్నది.
\v 26 ఆ దినమందు మీరు నా పేరట ప్రార్థనచేతురు గాని మీ విషయమై నేను తండ్రిని వేడుకొందునని మీతో చెప్పుటలేదు.
\v 27 మీరు నన్ను ప్రేమించి, నేను దేవునియొద్దనుండి బయలుదేరి వచ్చితినని నమ్మితిరి గనుక తండ్రి తానే మిమ్మును ప్రేమించుచున్నాడు.
\v 28 నేను తండ్రియొద్దనుండి బయలుదేరి లోకమునకు వచ్చియున్నాను; మరియు లోకమును విడిచి తండ్రియొద్దకు వెళ్లుచున్నానని వారితో చెప్పెను.
\p
\v 29 ఆయన శిష్యులు--ఇదిగో ఇప్పుడు నీవు గూఢార్థముగా ఏమియు చెప్పక స్పష్టముగా మాటలాడుచున్నావు.
\v 30 సమస్తము ఎరిగినవాడవనియు, ఎవడును నీకు ప్రశ్నవేయ నగత్యము లేదనియు, ఇప్పుడెరుగుదుము; దేవునియొద్దనుండి నీవు బయలుదేరి వచ్చితివని దీనివలన నమ్ముచున్నామని చెప్పగా
\v 31 యేసు వారిని చూచి -- మీరిప్పుడు నమ్ముచున్నారా?
\v 32 యిదిగో మీలో ప్రతివాడును ఎవడు వాని యింటికి చెదరిపోయి నన్ను ఒంటరిగా విడిచిపెట్టు గడియ వచ్చుచున్నది, వచ్చేయున్నది; అయితే తండ్రి నాతో ఉన్నాడు గనుక నేను ఒంటరిగా లేను.
\v 33 నాయందు మీకు సమాధానము కలుగునట్లు ఈ మాటలు మీతో చెప్పుచున్నాను. లోకములో మీకు శ్రమ కలుగును; అయినను ధైర్యము తెచ్చుకొనుడి, నేను లోకమును జయించి యున్నాననెను.
\c 17
\p
\v 1 యేసు ఈ మాటలు చెప్పి ఆకాశమువైపు కన్నులెత్తి యిట్లనెను--తండ్రీ, నా గడియ వచ్చియున్నది.
\v 2 నీ కుమారుడు నిన్ను మహిమపరచునట్లు నీ కుమారుని మహిమపరచుము. నీవు నీ కుమారునికిచ్చిన వారికందరికిని ఆయన నిత్యజీవము అనుగ్రహించునట్లు సర్వశరీరులమీదను ఆయనకు అధికారమిచ్చితివి.
\v 3 అద్వితీయ సత్యదేవుడవైన నిన్నును, నీవు పంపిన యేసు క్రీస్తును ఎరుగుటయే నిత్యజీవము.
\v 4 చేయుటకు నీవు నాకిచ్చిన పని నేను సంపూర్ణముగా నెరవేర్చి భూమిమీద నిన్ను మహిమపరచితిని.
\v 5 తండ్రీ, లోకము పుట్టకమునుపు నీయొద్ద నాకు ఏ మహిమ యుండెనో ఆ మహిమతో నన్ను ఇప్పుడు నీయొద్ద మహిమపరచుము.
\v 6 లోకములోనుండి నీవు నాకు అనుగ్రహించిన మనుష్యులకు నీ నామమును ప్రత్యక్షపరచితిని. వారు నీవారై యుండిరి, నీవు వారిని నాకనుగ్రహించితివి; వారు నీ వాక్యము గైకొనియున్నారు.
\v 7 నీవు నాకు అనుగ్రహించిన మాటలు నేను వారికిచ్చి యున్నాను; వారామాటలను అంగీకరించి, నేను నీయొద్దనుండి బయలుదేరి వచ్చితినని నిజముగా ఎరిగి,నీవు నన్ను పంపితివని నమ్మిరి గనుక
\v 8 నీవు నాకు అనుగ్రహించినవన్నియు నీవలననే కలిగినవని వారిప్పుడు ఎరిగియున్నారు.
\v 9 నేను వారికొరకు ప్రార్థనచేయుచున్నాను; లోకముకొరకు ప్రార్థనచేయుటలేదు, నీవు నాకు అనుగ్ర హించి యున్నవారు నీవారైనందున వారికొరకే ప్రార్థనచేయుచున్నాను.
\v 10 నావన్నియు నీవి, నీవియు నావి; వారియందు నేను మహిమపరచబడియున్నాను.
\v 11 నేనికను లోకములో ఉండను గాని వీరు లోకములో ఉన్నారు; నేను నీయొద్దకు వచ్చుచున్నాను. పరిశుద్ధుడవైన తండ్రీ, మనము ఏకమైయున్నలాగున వారును ఏకమై యుండునట్లు నీవు నాకు అనుగ్రహించిన నీ నామమందు వారిని కాపాడుము.
\v 12 నేను వారియొద్ద ఉండగా నీవు నాకు అనుగ్రహించినవారిని నీ నామమందు కాపాడితిని; నేను వారిని భద్రపరచితిని గనుక లేఖనము నెరవేరునట్లు నాశనపాత్రుడు1 తప్ప వారిలో మరి ఎవడును నశింపలేదు.
\v 13 ఇప్పుడు నేను నీయొద్దకు వచ్చుచున్నాను; నా సంతోషము వారియందు పరిపూర్ణమగునట్లు లోకమందు ఈ మాట చెప్పుచున్నాను.
\v 14 వారికి నీ వాక్యమిచ్చి యున్నాను. నేను లోకసంబంధిని కానట్టు వారును లోకసంబంధులు కారు గనుక లోకము వారిని ద్వేషించును.
\v 15 నీవు లోకములోనుండి వారిని తీసికొనిపొమ్మని నేను ప్రార్థించుటలేదు గాని దుష్టునినుండి2 వారిని కాపాడుమని ప్రార్థించుచున్నాను.
\v 16 నేను లోకసంబంధిని కానట్టు వారును లోకసంబంధులు కారు.
\v 17 సత్యమువలన3 వారిని ప్రతిష్ఠచేయుము; నీ వాక్యమే సత్యము.
\v 18 నీవు నన్ను లోకమునకు పంపిన ప్రకారము నేనును వారిని లోకమునకు పంపితిని.
\v 19 వారును సత్యమువలన౩ ప్రతిష్ఠచేయబడునట్లు వారికొరకై నన్ను ప్రతిష్ఠ చేసికొనుచున్నాను.
\v 20-21 మరియు నీవు నన్ను పంపితివని లోకము నమ్మునట్లు, తండ్రీ, నాయందు నీవును నీయందు నేనును ఉన్నలాగున, వారును మనయందు ఏకమై యుండవలెనని వారికొరకు మాత్రము నేను ప్రార్థించుటలేదు; వారి వాక్యమువలన నాయందు విశ్వాసముంచువారందరును ఏకమై యుండవలెనని వారికొరకును ప్రార్థించుచున్నాను.
\v 22 మనము ఏకమై యున్నలాగున, వారును ఏకమై యుండవలెనని నీవు నాకు అనుగ్రహించిన మహిమను నేను వారికిచ్చితిని.
\v 23 వారియందు నేనును నా యందు నీవును ఉండుటవలన వారు సంపూర్ణులుగా చేయబడి యేకముగా ఉన్నందున నీవు నన్ను పంపితివనియు, నీవు నన్ను ప్రేమించినట్టే వారినికూడ ప్రేమించితివనియు, లోకము తెలిసికొనునట్లు (నాకు అనుగ్రహించిన మహిమను వారికిచ్చితిని.)
\v 24 తండ్రీ, నేనెక్కడ ఉందునో అక్కడ నీవు నాకు అనుగ్రహించినవారును నాతోకూడ ఉండవలెననియు, నీవు నాకు అనుగ్రహించిన నా మహిమను వారు చూడవలెననియు కోరుచున్నాను. జగత్తు పునాది వేయబడకమునుపే నీవు నన్ను ప్రేమించితివి.
\v 25 నీతి స్వరూపుడవగు తండ్రీ, లోకము నిన్ను ఎరుగలేదు; నేను నిన్ను ఎరుగుదును; నీవు నన్ను పంపితివని వీరెరిగి యున్నారు.
\v 26 నీవు నాయందు ఉంచిన ప్రేమ వారియందు ఉండునట్లును, నేను వారియందు ఉండునట్లును, వారికి నీ నామమును తెలియజేసితిని, ఇంకను తెలియ జేసెదనని చెప్పెను.
\c 18
\p
\v 1 యేసు ఈ మాటలు చెప్పి తన శిష్యులతోకూడ కెద్రోను వాగు దాటి పోయెను. అక్కడ ఒక తోట యుండెను, దానిలోనికి ఆయన తన శిష్యులతోకూడ వెళ్లెను.
\v 2 యేసు తన శిష్యులతో పలుమారు అక్కడికి వెళ్లుచుండువాడు గనుక, ఆయనను అప్పగించు యూదాకును ఆ స్థలము తెలిసియుండెను.
\v 3 కావున యూదా సైనికులను, ప్రధానయాజకులు పరిసయ్యులు పంపిన బంట్రౌతులను వెంటబెట్టుకొని, దివిటీలతోను దీపములతోను ఆయుధములతోను అక్కడికివచ్చెను.
\v 4 యేసు తనకు సంభవింపబోవునవన్నియు ఎరిగినవాడై వారియొద్దకు వెళ్లి -- మీరెవని వెదకుచున్నారని వారిని అడిగెను.
\v 5 వారు--నజరేయుడైన యేసునని ఆయనకు ఉత్తరమియ్యగా యేసు-- ఆయనను నేనే అని వారితో చెప్పెను; ఆయనను అప్పగించిన యూదాయు వారియొద్ద నిలుచుండెను.
\v 6 ఆయన -- నేనే ఆయననని వారితో చెప్పగా వారు వెనుకకు తగ్గి నేలమీద పడిరి.
\v 7 మరల ఆయన--మీరు ఎవనిని వెదకుచున్నారని వారిని అడిగెను. అందుకు వారు--నజరేయుడైన యేసునని చెప్పగా
\v 8 యేసు వారితో -- నేనే ఆయనని మీతో చెప్పితిని గనుక మీరు నన్ను వెదకుచున్నయెడల వీరిని పోనియ్యుడని చెప్పెను.
\v 9 -- నీవు నాకు అనుగ్రహించిన వారిలో ఒకనినైనను నేను పోగొట్టుకొనలేదని ఆయన చెప్పిన మాట నెరవేరునట్లు ఈలాగు చెప్పెను.
\v 10 సీమోను పేతురునొద్ద కత్తియుండినందున అతడు దానిని దూసి, ప్రధానయాజకుని దాసుని కొట్టి అతని కుడిచెవి తెగనరికెను.
\v 11 ఆ దాసుని పేరు మల్కు. యేసు -- కత్తి ఒరలో ఉంచుము; తండ్రి నాకు అనుగ్రహించిన గిన్నెలోనిది నేను త్రాగకుందునా అని పేతురుతో అనెను.
\p
\v 12 అంతట సైనికులును సహస్రాధిపతియు, యూదుల బంట్రౌతులును యేసును పట్టుకొని ఆయనను బంధించి, మొదట అన్నయొద్దకు ఆయనను తీసికొనిపోయిరి.
\v 13 అతడు ఆ సంవత్సరము ప్రధానయాజకుడైన కయపకు మామ.
\v 14 కయప -- ఒక మనుష్యుడు ప్రజలకొరకు చనిపోవుట ప్రయోజనకరమని యూదులకు ఆలోచన చెప్పినవాడు.
\p
\v 15 సీమోను పేతురును మరియొక శిష్యుడును యేసు వెంబడి పోవుచుండిరి. ఆ శిష్యుడు ప్రధానయాజకునికి నెళవైనవాడు గనుక అతడు ప్రధానయాజకుని యింటి ముంగిటిలోనికి యేసుతోకూడ వెళ్లెను.
\v 16 పేతురు ద్వారము నొద్ద బయట నిలుచుండెను గనుక ప్రధానయాజకునికి నెళవైన ఆ శిష్యుడు బయటికి వచ్చి ద్వారపాలకురాలితో మాటలాడి పేతురును లోపలికి తోడుకొనిపోయెను.
\v 17 ద్వారమునొద్ద కావలియున్న యొక చిన్నది పేతురుతో నీవును ఈ మనుష్యుని శిష్యులలో ఒకడవు కావా? అని చెప్పగా అతడు -- కాననెను.
\v 18 అప్పుడు చలివేయు చున్నందున దాసులును బంట్రౌతులును మంటవేసి చలికాచుకొనుచు నిలుచుండగా పేతురును వారితో నిలువబడి చలికాచుకొనుచుండెను.
\p
\v 19 ప్రధానయాజకుడు ఆయన శిష్యులనుగూర్చియు ఆయన బోధను గూర్చియు యేసును అడుగగా
\v 20 యేసు-- నేను బాహాటముగా లోకము ఎదుట మాటలాడితిని; యూదులందరు కూడివచ్చు సమాజమందిరములలోను దేవాలయములోను ఎల్లప్పుడును బోధించితిని; రహస్యముగా నేనేమియు మాటలాడలేదు.
\v 21 నీవు నన్ను అడుగనేల? నేను వారికేమి బోధించినది విన్నవారిని అడుగుము; ఇదిగో నేను చెప్పినది వీరెరుగుదురని అతనితో అనెను.
\v 22 ఆయన ఈ మాటలు చెప్పినప్పుడు దగ్గర నిలిచియున్న బంట్రౌతులలో ఒకడు -- ప్రధానయాజకునికి ఈలాగు ఉత్తరమిచ్చు చున్నావా అని చెప్పి యేసును అరచేతులతో కొట్టెను.
\v 23 అందుకు యేసు-- నేను కాని మాట ఆడిన యెడల ఆ కాని మాట ఏదో చెప్పుము; మంచిమాట ఆడిన యెడల నన్నేల కొట్టుచున్నావనెను.
\v 24 అంతట అన్న, యేసును బంధింపబడియున్నట్టుగానే ప్రధానయాజకుడైన కయప యొద్దకు పంపెను.
\p
\v 25 సీమోను పేతురు నిలువబడి చలి కాచుకొనుచుండగా వారతని చూచి-- నీవును ఆయన శిష్యులలో ఒకడవుకావా? అని చెప్పగా అతడు-- నేను కాను, నేనెరుగననెను.
\v 26 పేతురు ఎవని చెవి తెగనరికెనో వాని బంధువును ప్రధాన యాజకుని దాసులలో ఒకడును-- నీవు తోటలో అతనితో కూడ ఉండగా నేను చూడలేదా? అని చెప్పినందుకు
\v 27 పేతురు నేనెరుగనని మరియొకసారి చెప్పెను; వెంటనే కోడి కూసెను.
\p
\v 28 వారు కయపయొద్దనుండి అధికారమందిరమునకు యేసును తీసికొనిపోయిరి. అప్పుడు ఉదయమాయెను గనుక వారు మైలపడకుండ పస్కాను భుజింపవలెనని అధికారమందిరములోనికి వెళ్లలేదు.
\v 29 కావున పిలాతు బయట ఉన్నవారియొద్దకు వచ్చి-- ఈ మనుష్యునిమీద మీరు ఏ నేరము మోపుచున్నారనెను.
\v 30 అందుకు వారు-- వీడు దుర్మార్గుడు కానియెడల వీనిని నీకు అప్పగించియుండ మని అతనితో చెప్పిరి.
\v 31 పిలాతు-- మీరతని తీసికొనిపోయి మీ ధర్మశాస్త్రముచొప్పున అతనికి తీర్పుతీర్చుడనగా
\v 32 యూదులు-- ఎవనికిని మరణశిక్ష విధించుటకు మాకు అధి కారములేదని అతనితో చెప్పిరి. అందువలన యేసు తాను ఎట్టిమరణము పొందబోవునో ..అది సూచించి చెప్పిన మాట నెరవేరెను.
\p
\v 33 పలాతు తిరిగి అధికారమందిరములో ప్రవేశించి యేసును పిలిపించి -- నీవు యూదుల రాజువా అని ఆయన నడుగగా
\v 34 యేసు --నీ అంతట నీవే యీ మాట అనుచున్నావా? లేక యితరులు నీతో నన్ను గూర్చి చెప్పిరా అని అడిగెను.
\v 35 అందుకు పిలాతు--నేను యూదుడనా యేమి? నీ స్వజనమును ప్రధానయాజకులును నిన్ను నాకు అప్పగించిరిగదా; నీవేమి చేసితివని అడుగగా
\v 36 యేసు-- నా రాజ్యము ఈ లోకసంబంధమైనది కాదు; నా రాజ్యము ఈ లోకసంబంధమైనదైతే నేను యూదులకు అప్పగింపబడకుండునట్లు నా సేవకులు పోరాడుదురు గాని నా రాజ్యము ఇహసంబంధమైనది కాదనెను.
\v 37-38 అందుకు పిలాతు -- నీవు రాజువా? అని ఆయనను అడుగగా యేసు--నీవన్నట్టు నేను రాజునే; సత్యమునుగూర్చి సాక్ష్యమిచ్చుటకు నేను పుట్టితిని; ఇందు నిమిత్తమే యీ లోకమునకు వచ్చితిని; సత్యసంబంధియైన ప్రతివాడును నా మాట వినుననెను. అందుకు పిలాతు-- సత్యమేమిటో అని ఆయనతో చెప్పెను.
\p అతడు ఈ మాట చెప్పి బయటనున్న యూదుల యొద్దకు తిరిగి వెళ్లి -- అతనియందు ఏ దోషమును నాకు కనబడలేదు;
\v 39 అయినను పస్కాపండుగలో నేనొకని మీకు విడుదల చేయువాడుక కలదు గదా; నేను యూదుల రాజును విడుదల చేయుట మీకిష్టమా? అని వారి నడిగెను.
\v 40 అయితే వారు--వీనిని వద్దు, బరబ్బను విడుదలచేయుమని మరల కేకలువేసిరి. ఈ బరబ్బ బందిపోటుదొంగ.
\c 19
\p
\v 1 అప్పుడు పిలాతు యేసును పట్టుకొని ఆయనను కొరడాలతో కొట్టించెను.
\v 2 రాణువవారు ముండ్లతో కిరీటమును అల్లి ఆయన తలమీద పెట్టి
\v 3 ఊదారంగు వస్త్రము ఆయనకు తొడిగించి ఆయనయొద్దకు వచ్చి--యూదుల రాజా, శుభమని చెప్పి ఆయనను అర చేతులతో కొట్టిరి.
\v 4 పిలాతు మరల వెలుపలికి వచ్చి--ఇదిగో ఈయనయందు ఏ దోషమును నాకు కనబడలేదని మీకు తెలియగలందులకు ఈయనను మీయొద్దకు వెలుపలికి తీసికొని వచ్చుచున్నానని వారితో అనెను.
\v 5 ఆ ముండ్ల కిరీటమును ఊదారంగు వస్త్రమును ధరించినవాడై, యేసు వెలుపలికి రాగా, పిలాతు--ఇదిగో ఈ మనుష్యుడు అని వారితో చెప్పెను.
\v 6 ప్రధాన యాజకులును బంట్రౌతులును ఆయనను చూచి-- సిలువవేయుడి సిలువవేయుడి అని కేకలువేయగా పిలాతు--ఆయనయందు ఏ దోషమును నాకు కనబడలేదు గనుక మీరే ఆయనను తీసికొనిపోయి సిలువవేయుడని వారితో చెప్పెను.
\v 7 అందుకు యూదులు--మాకొక నియమము కలదు; తాను దేవుని కుమారుడనని ఇతడు చెప్పుకొనెను గనుక ఆ నియమము చొప్పున ఇతడు చావవలెనని అతనితో చెప్పిరి.
\v 8 పిలాతు ఆ మాట విని మరి యెక్కువగా భయపడి, తిరిగి అధికారమందిరములో ప్రవేశించి
\v 9 --నీవెక్కడ నుండి వచ్చితివని యేసును అడిగెను; అయితే యేసు అతనికి ఏ ఉత్తరము ఇయ్యలేదు
\v 10 గనుక పిలాతు--నాతో మాటలాడవా? నిన్ను విడుదలచేయుటకు నాకు అధికారము కలదనియు, నిన్ను సిలువవేయుటకు నాకు అధికారము కలదనియు నీ వెరుగవా? అని ఆయనతో అనెను.
\v 11 అందుకు యేసు--పైనుండి నీకు ఇయ్యబడియుంటేనే తప్ప నామీద నీకు ఏ అధికారమును ఉండదు; అందుచేత నన్ను నీకు అప్పగించిన వానికి ఎక్కువ పాపము కలదనెను.
\v 12 ఈ మాటనుబట్టి పిలాతు ఆయనను విడుదలచేయుటకు యత్నముచేసెను గాని యూదులు--నీవు ఇతని విడుదలచేసితివా కైసరుకు స్నేహితుడవు కావు; తాను రాజునని చెప్పుకొను ప్రతివాడును కైసరుకు విరోధముగా మాటలాడుచున్నవాడే అని కేకలు వేసిరి.
\v 13 పిలాతు ఈ మాటలు విని, యేసును బయటికి తీసికొనివచ్చి,రాళ్లు పరచిన స్థలమందు న్యాయపీఠముమీద కూర్చుండెను. హెబ్రీ భాషలో ఆ స్థలమునకు గబ్బతా అని పేరు.
\v 14 ఆ దినము పస్కాను సిద్ధపరచు దినము; అప్పుడు మధ్యాహ్నము కావచ్చెను. అతడు--ఇదిగో మీ రాజు అని యూదులతో చెప్పగా
\v 15 అందుకు వారు -- ఇతని సంహరించుము, సంహరించుము, సిలువవేయుము అని కేకలువేసిరి. పిలాతు--మీ రాజును సిలువవేయుదునా అని వారిని అడుగగా ప్రధానయాజకులు -- కైసరు తప్ప మాకు వేరొక రాజు లేడనిరి.
\v 16 అప్పుడు సిలువవేయబడుటకై అతడాయనను వారికి అప్పగించెను.
\p
\v 17 వారు యేసును తీసికొనిపోయిరి. ఆయన తన సిలువ మోసికొని కపాలస్థలమను చోటికి వెళ్లెను. హెబ్రీ బాషలో దానికి గొల్గొతా అని పేరు.
\v 18 అక్కడ ఈ వైపున ఒకనిని ఆ వైపున ఒకనిని మధ్యను యేసును ఉంచి, ఆయనతోకూడ ఇద్దరిని సిలువవేసిరి.
\v 19 మరియు పిలాతు -- యూదులరాజైన నజరేయుడగు యేసు అను పైవిలాసము వ్రాయించి సిలువమీద పెట్టించెను.
\v 20 యేసు సిలువవేయబడిన స్థలము పట్టణమునకు సమీపమై యుండెను, అది హెబ్రీ హెల్లేని రోమాయి భాషలలో వ్రాయబడెను గనుక యూదులలో అనేకులు దానిని చదివిరి.
\v 21 -- నేను యూదుల రాజునని వాడు చెప్పినట్టు వ్రాయుము గాని--యూదులరాజు అని వ్రాయవద్దని యూదుల ప్రధాన యాజకులు పిలాతుతో చెప్పగా
\v 22 పిలాతు--నేను వ్రాసినదేమో వ్రాసితిననెను.
\v 23 రాణువవారు యేసును సిలువవేసిన తరువాత ఆయన వస్త్రములు తీసికొని, యొక్కొక్క రాణువవానికి ఒక్కొక భాగము వచ్చునట్లు వాటిని నాలుగు భాగములు చేసిరి. ఆయన అంగీనికూడ తీసికొని, ఆ అంగీ కుట్టులేక పైనుండి యావత్తు నేయబడినది గనుక
\v 24 వారు-- దాని చింపక అది ఎవనికి వచ్చునో అని దాని కోసరము చీట్లు వేయుదమని యొకరితో ఒకరు చెప్పుకొనిరి.
\q1 వారు నా వస్త్రములను తమలో పంచుకొని నా అంగీ కోసరము చీట్లు వేసిరి
\p అను లేఖనము1 నెరవేరునట్లు ఇది జరిగెను; ఇందుకే రాణువవారు ఈలాగు చేసిరి.
\v 25 ఆయన తల్లియు, ఆయన తల్లి సహోదరియు క్లోపా భార్యయునైన మరియయు, మగ్దలేనే మరియయు యేసు సిలువయొద్ద నిలుచుండిరి.
\v 26 యేసు తన తల్లియు తాను ప్రేమించిన శిష్యుడును దగ్గర నిలుచుండుట చూచి--అమ్మా,యిదిగో నీ కుమారుడు అని తన తల్లితో చెప్పెను;
\v 27 తరువాత శిష్యుని చూచి -- యిదిగో నీ తల్లి అని చెప్పెను. ఆ గడియనుండి ఆ శిష్యుడు ఆమెను తన యింట చేర్చుకొనెను.
\p
\v 28 అటుతరువాత సమస్తమును అప్పటికి సమాప్తమైనదని యేసు ఎరిగి, లేఖనము నెరవేరునట్లు-- నేను దప్పిగొనుచున్నాననెను.
\v 29 చిరకతో నిండియున్న యొక పాత్ర అక్కడ పెట్టి యుండెను గనుక వారు ఒక స్పంజీ చిరకతో నింపి హిస్సోపు పుడకకు తగిలించి ఆయన నోటికి అందిచ్చిరి.
\v 30 యేసు ఆ చిరక పుచ్చుకొని -- సమాప్తమైనదని చెప్పి తలవంచి ఆత్మను అప్పగించెను.
\p
\v 31 ఆ దినము సిద్ధపరచుదినము; మరుసటి విశ్రాంతి దినము మహాదినము గనుక ఆ దేహములు విశ్రాంతి దినమున సిలువమీద ఉండకుండునట్లు, వారి కాళ్లు విరుగగొట్టించి వారిని తీసివేయించుమని యూదులు పిలాతును అడిగిరి.
\v 32 కాబట్టి రాణువవారు వచ్చి ఆయనతోకూడ సిలువవేయబడిన మొదటివాని కాళ్లను రెండవవాని కాళ్లను విరుగగొట్టిరి.
\v 33 వారు యేసునొద్దకు వచ్చి, అంతకుముందే ఆయన మృతిపొంది యుండుట చూచి ఆయన కాళ్లు విరుగగొట్టలేదు గాని
\v 34 రాణువవారిలో ఒకడు ఈటెతో ఆయన ప్రక్కను పొడిచెను, వెంటనే రక్తమును నీళ్లును కారెను.
\v 35 ఇది చూచినవాడు సాక్ష్యమిచ్చుచున్నాడు; అతని సాక్ష్యము సత్యమే. మీరు నమ్మునట్లు అతడు సత్యము చెప్పుచున్నాడని అతడెరుగును.
\p
\v 36 -- అతని యెముకలలో ఒకటైనను విరువబడదు అను లేఖనము2 నెరవేరునట్లు ఇవి జరిగెను.
\v 37 మరియు
\q1 --తాము పొడిచినవానితట్టు చూతురు
\p అని మరియొక లేఖనము3 చెప్పుచున్నది.
\p
\v 38 అటుతరువాత యూదుల భయమువలన రహస్యముగా యేసు శిష్యుడైన అరిమతయియ యోసేపు తాను యేసు దేహమును తీసికొనిపోవుటకు పిలాతు నొద్ద సెలవడుగగా పిలాతు సెలవిచ్చెను గనుక అతడు వచ్చి యేసు దేహమును తీసికొనిపోయెను.
\v 39 మొదట రాత్రివేళ ఆయనయొద్దకు వచ్చిన నీకొదేముకూడ బోళముతో కలిపిన అగరు రమారమి నూట ఏబది సేర్ల యెత్తు తెచ్చెను.
\v 40 అంతట వారు యేసు దేహమును ఎత్తికొని వచ్చి, యూదులు పాతి పెట్టు మర్యాద చొప్పున ఆ సుగంధద్రవ్యములు దానికి పూసి నార బట్టలు చుట్టిరి.
\v 41 ఆయనను సిలువవేసిన స్థలములో ఒక తోట యుండెను; ఆ తోటలో ఎవడు ఎప్పుడు ఉంచబడని క్రొత్త సమాధి యొకటి యుండెను.
\v 42 ఆ సమాధి సమీపములో ఉండెను గనుక ఆ దినము యూదులు సిద్ధపరచు దినమైనందున వారు అందులో యేసును పెట్టిరి.
\c 20
\p
\v 1 ఆదివారమున ఇంకను చీకటిగా ఉన్నప్పుడు మగ్దలేనే మరియ పెందలకడలేచి సమాధియొద్దకు వచ్చి, సమాధిమీద ఉండిన రాయి తీయబడియుండుట చూచెను.
\v 2 గనుక ఆమె పరుగెత్తికొని సీమోను పేతురునొద్దకును యేసు ప్రేమించిన ఆ మరియొక శిష్యునియొద్దకును వచ్చి--ప్రభువును సమాధిలోనుండి యెత్తికొనిపోయిరి, ఆయనను ఎక్కడ ఉంచిరో యెరుగమని చెప్పెను.
\v 3 కాబట్టి పేతురును ఆ శిష్యుడును బయలుదేరి సమాధియొద్దకు వచ్చిరి.
\v 4 వారిద్దరును కూడి పరుగెత్తుచుండగా ఆ శిష్యుడు పేతురుకంటే త్వరగా పరుగెత్తి ముందుగా సమాధియొద్దకు వచ్చి
\v 5 వంగి నారబట్టలు పడియుండుట చూచెను గాని అతడు సమాధిలో ప్రవేశింపలేదు.
\v 6 అంతట సీమోను పేతురు అతని వెంబడి వచ్చి సమాధిలో ప్రవేశించి,
\v 7 నారబట్టలు పడియుండుటయు, ఆయన తల రుమాలు నారబట్టలయొద్ద ఉండక వేరుగా ఒకటచోట చుట్టిపెట్టియుండుటయు చూచెను.
\v 8 అప్పుడు మొదట సమాధియొద్దకు వచ్చిన ఆ శిష్యుడు లోపలికి పోయి చూచి నమ్మెను.
\v 9 ఆయన మృతులలోనుండి లేచుట అగత్యమను లేఖనము వారింకను గ్రహింపరైరి.
\v 10 అంతట ఆ శిష్యులు తిరిగి తమ వారియొద్దకు వెళ్లిపోయిరి.
\p
\v 11 అయితే మరియ సమాధి బయట నిలిచి యేడ్చుచుండెను. ఆమె ఏడ్చుచు సమాధిలో వంగి చూడగా,
\v 12 తెల్లని వస్త్రములు ధరించిన యిద్దరు దేవదూతలు యేసు దేహము ఉంచబడిన స్థలములో తలవైపున ఒకడును కాళ్లవైపున ఒకడును కూర్చుండుట కనబడెను.
\v 13 వారు-- అమ్మా, యెందుకు ఏడ్చుచున్నావని ఆమెను అడుగగా ఆమె -- నా ప్రభువును ఎవరో యెత్తికొని పోయిరి; ఆయనను ఎక్కడ ఉంచిరో నాకు తెలియలేదని చెప్పెను.
\v 14 ఆమె యీ మాట చెప్పి వెనుకతట్టు తిరిగి యేసు నిలిచియుండుట చూచెను గాని ఆయన యేసు అని గుర్తుపట్టలేదు.
\v 15 యేసు--అమ్మా, యెందుకు ఏడ్చుచున్నావు, ఎవని వెదకుచున్నావు అని ఆమెను అడుగగా ఆమె ఆయన తోటవాడనుకొని--అయ్యా, నీవు ఆయనను మోసికొని పొయినయెడల ఆయనను ఎక్కడ ఉంచితివో నాతో చెప్పుము, నేను ఆయనను ఎత్తికొని పోదునని చెప్పెను.
\v 16 యేసు ఆమెను చూచి-- మరియా అని పిలిచెను. ఆమె ఆయనవైపు తిరిగి ఆయనను చూచి, హెబ్రీభాషతో రబ్బూనీ అని పిలిచెను. ఆ మాటకు బోధకుడని అర్థము.
\v 17 యేసు ఆమెను చూచి -- నేను ఇంక తండ్రియొద్దకు ఎక్కిపోలేదు గనుక నన్ను ముట్టుకొనవద్దు; అయితే నా సహోదరులయొద్దకు వెళ్లి -- నా తండ్రియు మీ తండ్రియు, నా దేవుడును మీ దేవుడునైన వాని యొద్దకు ఎక్కిపోవు చున్నానని వారితో చెప్పుమనెను.
\v 18 మగ్దలేనే మరియ వచ్చి -- నేను ప్రభువును చూచితిని, ఆయన నాతో ఈ మాటలు చెప్పెనని శిష్యులకు తెలియజేసెను.
\v 19 ఆదివారము సాయంకాలమున శిష్యులు యూదులకు భయపడి, తాము కూడియున్న యింటి తలుపులు మూసికొనియుండగా యేసు వచ్చి మధ్యను నిలిచి -- మీకు సమాధానము కలుగుగాక అని వారితో చెప్పెను.
\v 20 ఆయన ఆలాగు చెప్పి వారికి తన చేతులను ప్రక్కను చూపగా శిష్యులు ప్రభువును చూచి సంతోషించిరి.
\v 21 అప్పుడు యేసు -- మీకు సమాధానము కలుగుగాక; తండ్రి నన్ను పంపినప్రకారము నేనును మిమ్మును పంపుచున్నానని వారితో చెప్పెను.
\v 22 ఆయన ఈ మాట చెప్పి వారిమీద ఊది--పరిశుద్ధాత్మమ పొందుడి.
\v 23 మీరు ఎవరి పాపములు క్షమింతురో అవి వారికి క్షమింపబడును; ఎవరి పాపములు మీరు నిలిచియుండనిత్తురో అవి నిలిచియుండునని వారితో చెప్పెను.
\p
\v 24 యేసు వచ్చినప్పుడు, పండ్రెండుమందిలో ఒకడైన దిదుమ అనబడిన తోమా వారితో లేకపోయెను
\v 25 గనుక తక్కిన శిష్యులు--మేము ప్రభువును చూచితిమని అతనితో చెప్పగా అతడు -- నేనాయన చేతులలో మేకుల గురుతును చూచి నా వ్రేలు ఆ మేకుల గురుతులో పెట్టి, నా చెయ్యి ఆయన ప్రక్కలో ఉంచితేనే గాని నమ్మనని వారితో చెప్పెను.
\p
\v 26 ఎనిమిది దినములైన తరువాత ఆయన శిష్యులు మరల లోపట ఉన్నప్పుడు తోమా వారితో కూడ ఉండెను. తలుపులు మూయబడియుండగా యేసు వచ్చి మధ్యను నిలిచి -- మీకు సమాధానము కలుగు గాక అనెను.
\v 27 తరువాత తోమాను చూచి--నీ వ్రేలు ఇటు చాచి నా చేతులు చూడుము; నీ చెయ్యి చాచి నా ప్రక్కలో ఉంచి, అవిశ్వాసివి కాక విశ్వాసివై యుండుమనెను.
\v 28 అందుకు తోమా -- నా ప్రభువా, నా దేవా అనెను.
\v 29 యేసు నీవు నన్ను చూచి నమ్మితివి, చూడక నమ్మినవారు ధన్యులని అతనితో చెప్పెను.
\p
\v 30 మరియు వేరు అనేకమైన సూచకక్రియలను యేసు తన శిష్యుల యెదుట చేసెను; అవి యీ గ్రంథమందు వ్రాయబడియుండలేదు గాని
\v 31 యేసు దేవుని కుమారుడైన క్రీస్తు అని మీరు నమ్మునట్లును, నమ్మి ఆయన నామమందు జీవము పొందునట్లును ఇవి వ్రాయబడెను.
\c 21
\p
\v 1 అటుతరువాత యేసు తిబెరియ సముద్రతీరమున శిష్యులకు మరల తన్ను ప్రత్యక్షపరచుకొనెను. ఆయన తన్ను ప్రత్యక్షపరచుకొనిన విధమేదనగా
\v 2 సీమోను పేతురును, దిదుమ అనబడిన తోమాయు, గలిలైయలోని కానా ఊరి నతనయేలును,జెబెదయి కుమాళ్లును, ఆయన శిష్యులలో మరి ఇద్దరును కూడి యుండిరి.
\v 3 సీమోను పేతురు -- నేను చేపలు పట్టబోదునని వారితో అనగా వారు -- మేమును నీతోకూడ వచ్చెదమనిరి. వారు వెళ్లి దోనె ఎక్కిరి కాని ఆ రాత్రి యేమియు పట్టలేదు.
\v 4 సూర్యోదయమగుచుండగా యేసు దరిని నిలిచెను, అయితే ఆయన యేసు అని శిష్యులు గుర్తుపట్టలేదు.
\v 5 యేసు -- పిల్లలారా, భోజనమునకు మీయొద్ద ఏమైన ఉన్నదా అని వారిని అడుగగా,
\v 6 లేదని వారాయనతో చెప్పిరి. అప్పుడాయన దోనె కుడిప్రక్కను వల వేయుడి మీకు దొరుకునని చెప్పెను గనుక వారాలాగు వేయగా చేపలు విస్తారముగా పడినందున వల లాగలేకపోయిరి.
\v 7 కాబట్టి యేసు ప్రేమించిన శిష్యుడు--ఆయన ప్రభువు సుమి అని పేతురుతో చెప్పెను. ఆయన ప్రభువని సీమోను పేతురు విని, వస్త్రహీనుడై యున్నందున పైబట్టవేసి సముద్రములో దుమికెను.
\v 8 దరి యించుమించు ఇన్నూరుమూరల దూరమున్నందున తక్కిన శిష్యులు చేపలుగల వల లాగుచు ఆ చిన్న దోనెలో వచ్చిరి.
\v 9 వారు దిగి దరికి రాగానే అక్కడ నిప్పులును వాటిమీద ఉంచబడిన చేపలును రొట్టెయు కనబడెను.
\v 10 యేసు -- మీరిప్పుడు పట్టిన చేపలలో కొన్ని తీసికొని రండని వారితో చెప్పగా
\v 11 సీమోను పేతురు దోనె ఎక్కి వలను దరికి లాగెను; అది నూట ఏబది మూడు గొప్ప చేపలతో నిండియుండెను;
\v 12 చేపలు అంత విస్తారముగా పడినను వల పిగలలేదు. యేసు--రండి భోజనము చేయుడని వారితో అనెను. ఆయన ప్రభువని వారికి తెలిసినందున -- నీవెవడవని శిష్యులలో ఎవడును ఆయనను అడుగ తెగింపలేదు.
\v 13 యేసు వచ్చి ఆ రొట్టెయు చేపలును కూడ తీసికొని వారికి పంచిపెట్టెను.
\v 14 యేసు మృతులలోనుండి లేచిన తరువాత శిష్యులకు ప్రత్యక్షమైనది ఇది మూడవసారి.
\v 15 వారు భోజనముచేసిన తరువాత యేసు సీమోను పేతురును చూచి -- యెహాను కుమారుడవైన సీమోనూ, వీరికంటె నీవు నన్ను ఎక్కువగా ప్రేమించుచున్నావా అని అడుగగా అతడు-- అవును ప్రభువా, నేను నిన్ను ప్రేమించుచున్నానని నీవే యెరుగుదువని ఆయనతో చెప్పెను; యేసు -- నా గొర్రెపిల్లలను మేపుమని అతనితో చెప్పెను.
\v 16 మరల ఆయన -- యోహాను కుమారుడవైన సీమోనూ, నన్ను ప్రేమించుచున్నావా అని రెండవసారి అతనిని అడుగగా అతడు -- అవును ప్రభువా, నేను నిన్ను ప్రేమించుచున్నానని నీవే యెరుగుదువని ఆయనతో చెప్పెను; ఆయన -- నా గొర్రెలను కాయుమని చెప్పెను.
\v 17 మూడవసారి ఆయన -- యోహాను కుమారుడవైన సీమోనూ, నన్ను ప్రేమించుచున్నావా అని అతనిని అడిగెను. -- నన్ను ప్రేమించుచున్నావా అని మూడవసారి తన్ను అడిగినందుకు పేతురు వ్యసనపడి -- ప్రభువా, నీవు సమస్తము ఎరిగినవాడవు, నిన్ను ప్రేమించుచున్నానని నీవే యెరుగుదువని ఆయనతో చెప్పెను.
\v 18 యేసు నా గొర్రెలను మేపుము. నీవు యౌవనస్థుడవై యుండినప్పుడు నీయంతట నీవే నడుము కట్టుకొని నీకిష్టమైనచోటికి వెళ్లుచుంటివి; నీవు ముసలివాడవైనప్పుడు నీ చేతులు నీవు చాచుదువు, వేరొకడు నీ నడుము కట్టి నీకిష్టము కాని చోటికి నిన్ను మోసికొని పోవునని నీతో నిశ్చయముగా చెప్పుచున్నానని అతనితో చెప్పెను.
\v 19 అతడు ఎట్టి మరణమువలన దేవుని మహిమపరచునో దాని సూచించి ఆయన ఈ మాట చెప్పెను. ఇట్లు చెప్పి-నన్ను వెంబడించుమని అతనితో అనెను.
\v 20 పేతురు వెనుకకు తిరిగి, యేసు ప్రేమించినవాడును, భోజనపంక్తిని ఆయన రొమ్మున ఆనుకొని-- ప్రభువా, నిన్ను అప్పగించువాడెవడని అడిగినవాడునైన శిష్యుడు తమ వెంట వచ్చుట చూచెను.
\v 21 పేతురు అతని చూచి--ప్రభువా, యితని సంగతి ఏమగునని యేసును అడిగెను.
\v 22 యేసు -- నేను వచ్చువరకు అతడుండుట నాకిష్టమైతే అది నీకేమి? నీవు నన్ను వెంబడించుమనెను.
\v 23 కాబట్టి ఆ శిష్యుడు చావడను మాట సహోదరులలో ప్రచురమాయెను. అయితే చావడని యేసు అతనితో చెప్పలేదు గాని -- నేను వచ్చువరకు అతడుండుట నాకిష్టమైతే అది నీకేమని చెప్పెను.
\p
\v 24 ఈ సంగతులనుగూర్చి సాక్ష్యమిచ్చుచు ఇవి వ్రాసిన శిష్యుడు ఇతడే; ఇతని సాక్ష్యము సత్యమని యెరుగుదుము.
\p
\v 25 యేసు చేసిన కార్యములు ఇంకను అనేకములు కలవు. వాటిలో ప్రతిదానిని వివరించి వ్రాసినపక్ఆమున అట్లు వ్రాయబడిన గ్రంథములకు భూలోకమైనను చాలదని నాకు తోచుచున్నది.
